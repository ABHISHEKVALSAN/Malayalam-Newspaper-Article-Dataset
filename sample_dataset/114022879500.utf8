<DOC>
<DOCNO>114022879500.utf8</DOCNO>
<TEXT>


            ബിജെപിയുടെ ആദ്യ സ്ഥാനാര്‍ത്ഥിപ്പട്ടികയായി    

Friday 28 February 2014 12:30 pm IST

ന്യൂദല്‍ഹി: ലോക്‌സഭാ തെരഞ്ഞെടുപ്പിനുള്ള ബിജെപിയുടെ ആദ്യ സ്ഥാനാര്‍ത്ഥിപ്പട്ടികയായി. 54 മണ്ഡലങ്ങളിലെ സ്ഥാനാര്‍ത്ഥികളെയാണ് പ്രഖ്യാപിച്ചത്.

പശ്ചിമ ബംഗാളിലെ 17ഉം ഒറീസയിലെ ആറും മഹാരാഷ്ട്രയിലെ 17ഉം ലോക്‌സഭാ മണ്ഡലങ്ങളിലെ സ്ഥാനാര്‍ത്ഥിപ്പട്ടിക പ്രഖ്യാപിച്ചിട്ടുണ്ട്.

ഹിമാചല്‍ പ്രദേശിലെ മൂന്നിടത്തേയും ജമ്മു കാശ്മീരിലെ അഞ്ചിടത്തേയും ലിസ്റ്റും കേന്ദ്ര തെരഞ്ഞെടുപ്പ് സമിതി യോഗം അംഗീകരിച്ചു.

അരുണാചല്‍ പ്രദേശ്,മണിപ്പൂര്‍,ഗോവ സംസ്ഥാനങ്ങളിലെ രണ്ടു വീതം സീറ്റുകളിലെ സ്ഥാനാര്‍ത്ഥിപ്പട്ടികയും പ്രഖ്യാപിച്ചിട്ടുണ്ട്.

ബിജെപിയുടെ പ്രധാനമന്ത്രി സ്ഥാനാര്‍ത്ഥി നരേന്ദ്രമോദി, മുതിര്‍ന്ന നേതാവ് എല്‍.കെ അദ്വാനി തുടങ്ങിയവര്‍ യോഗത്തില്‍ പങ്കെടുത്തു.

അതിനിടെ, ബീഹാറില്‍ രാംവിലാസ് പാസ്വാന്റെ എല്‍ജെപിയുമായി ബിജെപി തെരഞ്ഞെടുപ്പ് സഖ്യവും രൂപീകരിച്ചിട്ടുണ്ട്.

വരുന്ന തെരഞ്ഞെടുപ്പില്‍ ബീഹാറില്‍ ഏഴ് സീറ്റുകളില്‍ എല്‍ജെപി സ്ഥാനാര്‍ത്ഥികള്‍ ബിജെപി പിന്തുണയോടെ മത്സരിക്കുമെന്ന് ബിജെപി ദേശീയ അദ്ധ്യക്ഷന്‍ രാജ്‌നാഥ്‌സിങ് പറഞ്ഞു.
    
</TEXT>
</DOC>