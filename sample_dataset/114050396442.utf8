<DOC>
<DOCNO>114050396442.utf8</DOCNO>
<TEXT>


           പത്രപ്രവര്‍ത്തക പെന്‍ഷന്‍: ഫോട്ടോ പതിച്ച രേഖ നല്‍കുന്നു    

Saturday 3 May 2014 9:33 pm IST

        തിരുവനന്തപുരം: ട്രഷറി മുഖേന പെന്‍ഷന്‍ വാങ്ങി വരുന്ന കേരളത്തിലെ എല്ലാ മാധ്യമപ്രവര്‍ത്തകര്‍ക്കും ഫോട്ടോ പതിച്ച ഐഡന്റിറ്റി കാര്‍ഡ്‌ നല്‍കാന്‍ ട്രഷറി ഡയറക്ടര്‍ ഉത്തരവായി. 
തങ്ങളുടെ പ്രദേശത്തെ ട്രഷറിയില്‍ പെന്‍ഷനുവേണ്ടി ആരംഭിച്ചിട്ടുള്ള ജെപിടിഎസ്ബി അക്കൗണ്ട്‌ സംബന്ധിച്ചു. ട്രഷറി നല്‍കുന്ന പാസ്സ്‌ ബുക്കില്‍ പെന്‍ഷണറുടെ ഫോട്ടോ പതിച്ച്‌ ലഭിക്കുന്ന പെന്‍ഷന്‍ തുക എത്രയെന്നും മേല്‍വിലാസവും അവകാശിയുടെ പേരും രേഖപ്പെടുത്തി ഫോട്ടോ അറ്റസ്റ്റ്‌ ചെയ്ത്‌ ട്രഷറി സീലും പതിച്ച്‌ നല്‍കണമെന്ന കേരള പത്രപ്രവര്‍ത്തക പെന്‍ഷനേഴ്സ്‌ അസോസിയേഷന്റെ അപേക്ഷ പരിഗണിച്ചാണ്‌ ട്രഷറി ഡയറക്ടര്‍ ഉത്തരവ്‌ പുറപ്പെടുവിച്ചത്‌. 
ഇപ്പോള്‍ അക്കൗണ്ട്‌ ഓപ്പണ്‍ ചെയ്ത്‌ പെന്‍ഷന്‍ വാങ്ങിവരുന്ന മാധ്യമപ്രവര്‍ത്തകര്‍ തങ്ങളുടെ ഒരു ഫോട്ടോയും ആധാര്‍ കാര്‍ഡ്‌ അഥവാ ഇലക്ടറല്‍ കാര്‍ഡിന്റെ ഫോട്ടോസ്റ്റാറ്റ്‌ ട്രഷറി പാസ്സ്‌ ബുക്കും സഹിതം അതത്‌ ട്രഷറി ഓഫീസര്‍ മുമ്പാകെ ഹാജരാക്കി ഫോട്ടോ അറ്റസ്റ്റ്‌ ചെയ്ത ഓഫീസ്‌ സീലും ഒപ്പും വച്ച്‌ നല്‍കേണ്ടതാണ്‌. 
ഇതു സംബന്ധിച്ച്‌ ട്രഷറി ഡയറക്ടര്‍ എല്ലാ ട്രഷറി ഓഫീസര്‍മാര്‍ക്കും ഏപ്രില്‍ എട്ടാം തീയതി അയച്ച കത്തില്‍ ആവശ്യപ്പെട്ടിട്ടുണ്ടെന്നും അസോസിയേഷന്‍ ഭാരവാഹികളായ പൂവച്ചല്‍ സദാശിവനും മംഗലത്തുകോണം കൃഷ്ണനും അറിയിച്ചു.
    
</TEXT>
</DOC>