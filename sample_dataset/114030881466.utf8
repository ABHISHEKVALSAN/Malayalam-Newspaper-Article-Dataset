<DOC>
<DOCNO>114030881466.utf8</DOCNO>
<TEXT>


           കസ്തൂരി‌രംഗന്‍: ഒരു പരിധിയ്ക്കപ്പുറം വിട്ടുവീഴ്ചയ്ക്കില്ലെന്ന് ഫ്രാന്‍സിസ് ജോര്‍ജ്    

Saturday 8 March 2014 11:45 am IST

തൊടുപുഴ:  കസ്തൂരിരംഗന്‍ റിപ്പോര്‍ട്ടില്‍ ഒരു പരിധിയ്ക്കപ്പുറം വിട്ടുവീഴ്ചയ്ക്ക് ഇല്ലെന്ന് ഫ്രാന്‍സിസ് ജോര്‍ജ്. കേരള കോണ്‍ഗ്രസിനെയല്ല ജനങ്ങളെയാണ് സര്‍ക്കാര്‍ തൃപ്തിപ്പെടുത്തേണ്ടതെന്നും ഫ്രാന്‍സിസ് ജോര്‍ജ് പറഞ്ഞു. ജനങ്ങള്‍ക്ക് അനുകൂലമായ തീരുമാനം ഉണ്ടായില്ലെങ്കില്‍ ജനപക്ഷത്ത് നില്‍ക്കും. കരട് വിജ്ഞാപനമല്ല ഉളളടക്കമാണ് പ്രധാനമെന്നും ഫ്രാന്‍സിസ് ജോര്‍ജ് പറഞ്ഞു. 

മുന്നണിയുടെ ഭാഗമായി നില്‍ക്കുമ്പോള്‍ ചില വിട്ടുവീഴ്ചകള്‍ ചെയ്യേണ്ടിവരും. എന്നാല്‍ ഇത് ഒരുപരിധിക്കപ്പുറം പറ്റില്ല. കര്‍ഷക സ്‌നേഹത്തിന് ഗ്രേഡ് ഇല്ലെന്നും കൂടുതല്‍ കാത്തിരിക്കാനാകില്ലെന്നും അദ്ദേഹം പറഞ്ഞു.  എന്നാല്‍ ഇക്കാര്യത്തില്‍ പാര്‍ട്ടി വിട്ട് നിലപാടെടുക്കില്ല. കരട് വിജ്ഞാപനത്തിന്റെ ഉള്ളടക്കമാണ് പ്രധാനം. 

തിങ്കളാഴ്ച കരട് വിജ്ഞാപനം വരുമെന്നാണ് പ്രതീക്ഷ. അതിനു ശേഷം പാര്‍ട്ടി ഉന്നതാധികാര സമിതി ചേരുമെന്നും ഫ്രാന്‍സിസ് ജോര്‍ജ് വ്യക്തമാക്കി.
    
</TEXT>
</DOC>