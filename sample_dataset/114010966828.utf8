<DOC>
<DOCNO>114010966828.utf8</DOCNO>
<TEXT>


           കല്ലറയിലെ ക്വാറിയില്‍ പാറപൊട്ടിക്കുന്നതിനിടെ അപകടം: ഒരു മരണം    

Thursday 9 January 2014 11:27 am IST

        കല്ലറ: കല്ലറ ഭരതനൂരിലെ ക്വാറിയില്‍ പാറ പൊട്ടിക്കുന്നതിനിടെയുണ്ടായ അപകടത്തില്‍ ഒരാള്‍ മരിച്ചു. അപകടത്തില്‍ ഒരാള്‍ക്ക് ഗുരുതരമായി പരിക്കേറ്റിട്ടുണ്ട്. പാറശ്ശാല സ്വദേശി രാജാമണിയാണ് മരിച്ചത്.

ഇയാള്‍ക്കൊപ്പം ഉണ്ടായിരുന്ന തമിഴ്‌നാട് സ്വദേശി ചേരമാനാണ് ഗുരുതരമായി പരിക്കേറ്റത്. കരിമരുന്ന വച്ച് പൊട്ടിച്ച ശേഷം പാറയെ കുത്തിയിളക്കുന്നതിനിടെ 40 അടി താഴ്ചയിലേയ്ക്ക് പാറയ്‌ക്കൊപ്പം രണ്ടുപേരും വീഴുകയായിരുന്നു. പാറ ദേഹത്ത് വീണ് രാജാമണി സംഭവ സ്ഥലത്ത് വച്ച് തന്നെ മരിച്ചു.

സംഭവ സ്ഥലത്ത് പോലീസും ഫയര്‍ഫോഴ്‌സും എത്തിചേര്‍ന്നിട്ടുണ്ട്.
    
</TEXT>
</DOC>