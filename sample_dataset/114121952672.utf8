<DOC>
<DOCNO>114121952672.utf8</DOCNO>
<TEXT>


           സംസ്ഥാനത്ത് ലഹരി വേട്ട; അഞ്ചര കിലോ ഹെറോയിന്‍ പിടികൂടി    

Friday 19 December 2014 6:00 pm IST

        കൊച്ചി: സംസ്ഥാനത്ത് വന്‍ ലഹരി മരുന്ന് വേട്ട. കൊച്ചിയിലെ നാര്‍ക്കോട്ടിക് സെല്ലിന്റെ പരിശോധനയില്‍ അഞ്ചര കിലോ ഹെറോയിന്‍ പിടികൂടി.

വിവിധ രാജ്യങ്ങളിലേക്ക് കടത്താന്‍ ശ്രമിച്ച 13 കോടിയുടെ ഹെറോയിനാണ് പിടികൂടിയത്.

നെടുമ്പാശേരി വിമാനത്താവളത്തില്‍ നിന്നും തിരുവനന്തപുരം, കൊച്ചി റയില്‍വേ സ്റ്റേഷനില്‍ നിന്നുമാണ് ഹെറോയിന്‍ പിടികൂടിയത്.

നാര്‍ക്കോട്ടിക് സെല്‍ നാല് ദിവസമായി നടത്തിയ പരിശോധനയിലാണ് ഹെറോയിന്‍ പിടികൂടിയത്. സംഭവുമായി ബന്ധപ്പെട്ട് നാല് പേരെ പിടികൂടി.
    
</TEXT>
</DOC>