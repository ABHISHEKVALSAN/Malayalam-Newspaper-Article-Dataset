<DOC>
<DOCNO>114060505599.utf8</DOCNO>
<TEXT>


           സ്വവര്‍ഗരതിക്കെതിരെ പരാതി നല്‍കിയതിന്‌    

Thursday 5 June 2014 10:07 pm IST

        ആലുവ: പറവൂര്‍ കോണ്‍വെന്റിലെ ഒരു അന്തേവാസിനിയെ മറ്റൊരു അന്തേവാസിനി പൊള്ളലേല്‍പ്പിച്ച്‌ കൊലപ്പെടുത്താന്‍ ശ്രമിച്ചത്‌ സ്വവര്‍ഗരതിക്കെതിരെ പരാതി നല്‍കിയതിനായിരുന്നുവെന്ന്‌ കണ്ടെത്തി. 
പൊള്ളലേറ്റ്‌ ആശുപത്രിയില്‍ കഴിയുന്ന യുവതിയെ ചോദ്യംചെയ്തപ്പോഴാണ്‌ കൂടുതല്‍ വിവരങ്ങള്‍ ലഭിച്ചത്‌. റിമാന്റില്‍ കഴിയുന്ന പെണ്‍കുട്ടി ഇവിടുത്തെ മറ്റൊരു പെണ്‍കുട്ടിയുമായി സ്വവര്‍ഗരതിയിലേര്‍പ്പെട്ടിരുന്നു. ഇത്‌ പൊള്ളലേറ്റ പെണ്‍കുട്ടി കാണുകയും എതിര്‍ക്കുകയും ചെയ്തതാണ്‌ പ്രശ്നത്തിനിടയാക്കിയത്‌. രേഖാമൂലം പരാതി നല്‍കുകയും ചെയ്തിരുന്നു.
ഇതേത്തുടര്‍ന്ന്‌ കോണ്‍വെന്റില്‍ നിന്നും പുറത്താക്കിയേക്കുമെന്ന്‌ ഭയന്നാണ്‌ കൊലപാതകത്തിന്‌ ലക്ഷ്യമിട്ടത്‌. എന്നാല്‍ അറസ്റ്റിലായ പെണ്‍കുട്ടി പൊള്ളലേറ്റ പെണ്‍കുട്ടിക്ക്‌ ചില അവിഹിത ബന്ധങ്ങളുണ്ടെന്ന്‌ തെറ്റായ മൊഴി നല്‍കിയത്‌ പോലീസിനെ കുഴക്കിയിരുന്നു. 
എന്നാല്‍ പ്രതിയായ പെണ്‍കുട്ടിയുടെ അധാര്‍മിക പ്രവര്‍ത്തനങ്ങള്‍ മറച്ചുവെക്കാനാണ്‌ ഇത്തരത്തില്‍ തെറ്റായ മൊഴി നല്‍കിയതെന്നും പോലീസ്‌ കണ്ടെത്തിയിട്ടുണ്ട്‌. കോണ്‍വെന്റിലെ മേറ്റ്ല്ലാ അന്തേവാസികളും പ്രതിയായ പെണ്‍കുട്ടിക്കെതിരെയാണ്‌ മൊഴി നല്‍കിയിട്ടുള്ളത്‌.
    
</TEXT>
</DOC>