<DOC>
<DOCNO>114052201762.utf8</DOCNO>
<TEXT>


           ഓപ്പറേഷന്‍ കുബേര; സര്‍ക്കാരിന് മുന്നോട്ടു പോകാമെന്ന് ഹൈക്കോടതി    

Thursday 22 May 2014 3:20 pm IST

കൊച്ചി: ഓപ്പറേഷന്‍ കുബേര നീക്കവുമായി സര്‍ക്കാരിന് മുന്നോട്ടു പോകാമെന്ന് ഹൈക്കോടതി. തൃശൂരിലെ ധനകാര്യസ്ഥാപനങ്ങള്‍ നല്‍കിയ ഹര്‍ജി പരിഗണിക്കവെയാണ് കോടതിയുടെ ഈ നിര്‍ദേശം.

ബ്ലേഡ് മാഫിയയുടെ ഭീഷണിയെത്തുടര്‍ന്ന് അഞ്ചംഗം കുടുംബം ജീവനൊടുക്കിയ സംഭവത്തിനുശേഷമാണ് സംസ്ഥാന ആഭ്യന്തരവകുപ്പ് സ്വകാര്യ പണമിടപാടുകാരെ ലക്ഷ്യമിട്ട് ഓപ്പറേഷന്‍ കുബേര ആരംഭിച്ചത്.

ഇത്തരം സംഭവങ്ങള്‍ ആവര്‍ത്തിക്കാതിരിക്കാന്‍ സംസ്ഥാനത്തുടനീളം അന്വേഷണം ശക്തമാക്കിയിരിക്കുകയാണ് പോലീസ്. ഇതിനെതിരെയാണ് ഒരു കൂട്ടം സ്വകാര്യപണമിടപാടുസ്ഥാപനങ്ങള്‍ കോടതിയെ സമീപിച്ചിരുന്നത്.
    
</TEXT>
</DOC>