<DOC>
<DOCNO>114020974445.utf8</DOCNO>
<TEXT>


           കസ്തൂരിരംഗന്‍ റിപ്പോര്‍ട്ട്: കര്‍ഷക വിരുദ്ധ നിര്‍ദേശങ്ങള്‍ നടപ്പിലാക്കില്ലെന്ന് മാണി    

Sunday 9 February 2014 4:20 pm IST

കോട്ടയം: പശ്ചിമഘട്ട സംരക്ഷണവുമായി ബന്ധപ്പെട്ട കസ്തൂരിരംഗന്‍ റിപ്പോര്‍ട്ടിലെ കര്‍ഷക വിരുദ്ധ നിര്‍ദേശങ്ങള്‍ നടപ്പിലാക്കില്ലെന്ന് കേരളാ കോണ്‍ഗ്രസ്(എം) ചെയര്‍മാനും ധനമന്ത്രിയുമായ കെ.എം.മാണി പറഞ്ഞു.

സംസ്ഥാന സര്‍ക്കാരിനു വേണ്ടി താന്‍ നല്‍കുന്ന ഉറപ്പാണിതെന്നും അദ്ദേഹം പറഞ്ഞു. ലോക്‌സഭാ തെരഞ്ഞെടുപ്പില്‍ രണ്ടില്‍ കൂടുതല്‍ സീറ്റ് ലഭിക്കാന്‍ കേരളാകോണ്‍ഗ്രസിന് അര്‍ഹതയുണ്ടെന്നും ഇക്കാര്യം ഉചിത സമയത്ത് യുഡിഎഫില്‍ ഉന്നയിക്കുമെന്നും മാണി വ്യക്തമാക്കി.
    
</TEXT>
</DOC>