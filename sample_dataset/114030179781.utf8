<DOC>
<DOCNO>114030179781.utf8</DOCNO>
<TEXT>


           രാഹുലിനെ ചുംബിച്ച യുവതിയെ ഭര്‍ത്താവ് ചുട്ടുകൊന്നു    

Saturday 1 March 2014 3:22 pm IST

ഗുവാഹത്തി: ആസാമില്‍ തെരഞ്ഞെടുപ്പ് പ്രചരണത്തിനിടെ കോണ്‍ഗ്രസ് ഉപാധ്യക്ഷന്‍ രാഹുല്‍ ഗാന്ധിയെ പൊതുവേദിയില്‍വെച്ച് ചുംബിച്ച കോണ്‍ഗ്രസ് പ്രവര്‍ത്തകയെ ഭര്‍ത്താവ് ചുട്ടുകൊന്നു. അതിനുശേഷം സ്വയം തീകൊളുത്തി ജീവനൊടുക്കാന്‍ ശ്രമിച്ച ഭര്‍ത്താവ് ഗുരുതരമായി പൊള്ളലേറ്റ് ചികിത്സയിലാണ്.

ദിസ്‌പൂര്‍ സ്വദേശിയായ ബോണ്ടിയാണ് പൊള്ളലേറ്റ് മരിച്ചത്. അസമിലെ കോണ്‍ഗ്രസ് വാര്‍ഡംഗമാണ് ബൊണ്ടി. വ്യാഴാഴ്ച അസമിലെ ജൊര്‍ഹട്ടില്‍ നടന്ന കോണ്‍ഗ്രസ് പൊതുയോഗത്തിനിനു ശേഷം വനിതാപ്രവര്‍ത്തകരോട് സംവേദിക്കുന്നതിനിടെയാണ് ബൊണ്ടി മറ്റാരു സ്ത്രീക്കൊപ്പം രാഹുലിനെ പരസ്യമായി ചുംബിച്ചത്. ഒരു സ്ത്രീ രാഹുലിന്റെ തലയിലും ചുംബിച്ചു. ചുംബനചിത്രം രാജ്യമെങ്ങും വന്‍പ്രാധാന്യത്തോടെ മാധ്യമങ്ങള്‍ പ്രസിദ്ധീകരിക്കുകയും ചെയ്തു.

അതില്‍ ക്ഷുഭിതനായ ഭര്‍ത്താവ് ബോണ്ടിയുമായി വെള്ളിയാഴ്ച വഴക്കിട്ടിരുന്നതായി റിപ്പോര്‍ട്ടുകള്‍ പറയുന്നു.  
    
</TEXT>
</DOC>