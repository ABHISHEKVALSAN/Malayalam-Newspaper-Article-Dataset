<DOC>
<DOCNO>114092189606.utf8</DOCNO>
<TEXT>


           രാഹുലും ആന്റണിയും പിന്നെ സുധീരനും    

Sunday 21 September 2014 10:03 am IST

        കോണ്‍ഗ്രസ്‌ പാര്‍ട്ടിയുടെ രണ്ടാമനാണ്‌ രാഹുല്‍. കേന്ദ്രമന്ത്രിസഭയിലെ രണ്ടാമന്‍ എ.കെ.ആന്റണി. വി.എം.സുധീരനാകട്ടെ കേരളത്തിലെ കോണ്‍ഗ്രസിന്റെ ഒന്നാമനും. രാഹുല്‍ ഇന്നലെ കോണ്‍ഗ്രസിനുവേണ്ടി തെരഞ്ഞെടുപ്പ്‌ പ്രസംഗം നടത്തി മടങ്ങി. ആന്‍ണിയും സുധീരനും കുറച്ചുദിവസങ്ങളായി തിരക്കുപിടിച്ച പര്യടനങ്ങളിലാണ്‌. അതിനിടയില്‍ മാധ്യമങ്ങളുടെ അഭിമുഖങ്ങല്‍ക്കും സമയം കണ്ടെത്തുന്നു. രാഹുലിന്റെ വാഗ്ദാനം ബഹുരസമാണ്‌. കോണ്‍ഗ്രസ്‌ വന്നാല്‍ പ്രശ്നങ്ങളെല്ലാം തീര്‍ക്കുമെന്ന്‌. ഇപ്പോള്‍ എവിടെ പോയിരിക്കുകയാണെന്നൊന്നും ചോദിക്കരുത്‌.
തെരഞ്ഞെടുപ്പ്‌ പ്രചാരണത്തിന്‌ എ.കെ.ആന്റണി തുടക്കമിട്ടത്‌ കാസര്‍ഗോഡാണ്‌. രാഹുല്‍ ഇന്നലെ ആദ്യം പ്രസംഗിച്ചതും അവിടെ തന്നെ.
സിപിഎം തെരഞ്ഞെടുപ്പിനുശേഷം കോണ്‍ഗ്രസിനെ സഹായിക്കേണ്ടിവരുമെന്നാണ്‌ ആന്റണി പറഞ്ഞത്‌. അതുകൊണ്ടും ഫലമുണ്ടാകാന്‍ പോകുന്നില്ലെന്ന തുറന്ന പ്രഖ്യാപനം തന്നെയാണ്‌ രാഹുല്‍ നടത്തിയത്‌. "തെരഞ്ഞെടുപ്പിനുശേഷം ദേശീതലത്തില്‍ സിപിഎമ്മിന്‌ ഒരു പങ്കും വഹിക്കാനാവില്ല" എന്ന രാഹുലിന്റെ പ്രസ്താവനയില്‍ നിന്ന്‌ മേറ്റ്ന്താണ്‌ മനസ്സിലാക്കേണ്ടത്‌? കോണ്‍ഗ്രസിന്‌ നൂറില്‍ താഴെ സീറ്റേ എല്ലാ സര്‍വെകളും കണ്ടെത്തിയുള്ളു. അപ്പോപിന്നെ ആന്റണിയുടെ അഭ്യര്‍ത്ഥനകൊണ്ടെന്ത്‌ പ്രയോജനം? കഴിഞ്ഞതവണ 16 സീറ്റായിരുന്നു സിപിഎമ്മിന്‌. ഇക്കുറി അതിലും താഴെ പോകുമെന്ന കാര്യത്തില്‍ സംശയമില്ലല്ലൊ.
ബിജെപി അധികാരത്തിലെത്തിയാല്‍ രാജ്യമാകെ കലാപമെന്നാണ്‌ സുധീരന്‍ പറയുന്നത്‌. നരേന്ദ്രമോദി പ്രധാനമന്ത്രിയായാല്‍ സര്‍വനാശമെന്ന്‌ എ.കെ.ആന്റണിയും പറയുന്നു. എന്തൊരു അപഹാസ്യമായ പ്രസംഗമാണിത്‌. അതിന്‌ മറുപടിയാണ്‌ ആര്യാടന്‍മുഹമ്മദിന്റെ പ്രസംഗം. ആരുവിചാരിച്ചാലും ഇന്ത്യയുടെ മതേതരത്വം തകര്‍ക്കാന്‍ കഴിയില്ല എന്നാണ്‌ ആര്യാടന്‍ പറഞ്ഞത്‌. കോണ്‍ഗ്രസില്‍ വിവരമുള്ളയാള്‍ ആര്യാടന്‍ മാത്രമോ? ജനങ്ങളെ ഭീതിയിലാഴ്ത്തി ഭീഷണിപ്പെടുത്തി വോട്ടുവാങ്ങാന്‍ ശ്രമിക്കുന്നത്‌ തെരഞ്ഞെടുപ്പ്‌ ചട്ടങ്ങള്‍ക്ക്‌ ചേര്‍ന്നതാണോ? രാഹുലിനെപ്പോലെ വകതിരിവല്ലാത്തവരാണ്‌ ആന്റണിയും സുധീരനുമെന്ന്‌ ആരും കരുതാറില്ല. അതുകൊണ്ടുതന്നെ അവര്‍ പറയുന്നത്‌ കേള്‍ക്കാന്‍ ചിലരെങ്കിലും ചെവികൂര്‍പ്പിക്കും.
എങ്ങിനെയാണ്‌ കലാപമുണ്ടാകുന്നതെന്ന്‌ സുധീരന്‍ വിശദീകരിക്കേണ്ടതല്ലെ? സര്‍വനാശമെങ്ങിനെയെന്ന്‌ പറയാന്‍ ആന്റണിക്ക്‌ ബാധ്യതയില്ലെ? കോണ്‍ഗ്രസ്‌ ഭരിക്കുന്ന അസമില്‍ വര്‍ഗീയ കലാപത്തിന്‌ ഇപ്പോഴും അറുതിവന്നിട്ടില്ല. കോണ്‍ഗ്രസ്സിനെ പിന്തുണയ്ക്കുന്ന സമാജ്‌വാദി പാര്‍ട്ടി ഭരിക്കുന്ന ഉത്തര്‍പ്രദേശിലാണല്ലൊ മുസഫര്‍നഗര്‍. അവിടെ എത്രമാസം കലാപം നീണ്ടുനിന്നു. ദുരിതാശ്വാസ ക്യാമ്പില്‍ കഴിയുന്നവര്‍ക്ക്‌ കുടിവെള്ളം പോലും നിഷേധിച്ചവരല്ലെ കോണ്‍ഗ്രസും സമാജ്‌വാദിയുമൊക്കെ? ശുചിത്വവും ചികിത്സയുമില്ലാതെ 40 ഓളം കുട്ടികള്‍ മരിച്ചിട്ടും കോണ്‍ഗ്രസ്‌ ഞെട്ടിയില്ല. ആന്റണിക്ക്‌ നടുക്കം ഉണ്ടായില്ല. ഇപ്പോള്‍ ദല്‍ഹി ഇമാമിനെ കൂട്ടുപിടിച്ച്‌ തെരഞ്ഞെടുപ്പിനെ നേരിടുന്ന കോണ്‍ഗ്രസ്‌ നതാക്കള്‍ കലാപമെന്ന ഉമ്മാക്കി ഉയര്‍ത്തുന്നതില്‍ ദുഷ്ടലാക്കാണ്‌.
നരേന്ദ്രമോദി ഭരിക്കുന്ന ഗുജറാത്തില്‍ കലാപമില്ല. ഒരു സര്‍വനാശവും ജനങ്ങള്‍ക്കുണ്ടായിട്ടില്ല. ഒരുകാര്യം ശരിയാണ്‌. കോണ്‍ഗ്രസിന്റെ സര്‍വനാശം കാണാന്‍ കഴിയും.
കോണ്‍ഗ്രസിനെ നയിക്കുന്നത്‌ രാഹുലാണല്ലൊ. വ്യക്തിചാരിത്ര്യമില്ലാത്ത കോണ്‍ഗ്രസിന്റെ ചരിത്രമറിയാത്ത നേതാവ്‌ നയിച്ചാല്‍ പ്രസ്ഥാനം എപ്പോള്‍ നിലംപരിശായി എന്ന്‌ പറയണ്ടതില്ല. പെണ്ണുങ്ങളുമായി ഊരുചുറ്റലാണ്‌ രാഹുലിന്റെ ഹോബിയെന്ന്‌ ഇതിനകം ഏറെ വിമര്‍ശനങ്ങള്‍ ഉയര്‍ന്നിട്ടുണ്ട്‌. 2001 സപ്തംബര്‍ 21ന്‌ ഒരു വിദേശയുവതിയും ഒരുലക്ഷത്തി ഇരുപതിനായിരം ഡോളറുമായി അമേരിക്കയിലെ ബോസ്റ്റണ്‍ വിമാനത്താവളത്തില്‍ കുടുങ്ങിയത്‌ വാര്‍ത്തയായിരുന്നു. എഫ്ബിഐയാണ്‌ പിടികൂടിയത്‌. കുമരകത്തും കോവളത്തും ഹോട്ടലുകളില്‍ വെര്‍ണിക്ക കാര്‍ട്ടലി എന്ന കൊളമ്പിയക്കാരിയുമായി താമസിച്ചത്‌ ഏറെ ചര്‍ച്ചചെയ്യപ്പെട്ടതാണ്‌. ഡോ.സുബ്രഹ്മണ്യംസ്വാമി വേറെയും ആരോപണങ്ങള്‍ ഉന്നയിച്ചിട്ടുണ്ട്‌. വ്യക്തമായ മറുപടിപോലും കോണ്‍ഗ്രസിനുണ്ടായിട്ടില്ല. അത്തരക്കാരെ ഭരണമേല്‍പ്പിക്കണമെന്ന്‌ സ്വബോധമുള്ളവരാരും പറയുമെന്ന്‌ തോന്നുന്നില്ല. കോണ്‍ഗ്രസിന്റെ പണമെല്ലാം സോണിയയുടെ നിയന്ത്രണത്തിലാണ്‌. പണത്തിന്‌ മുകളില്‍ സുധീരനും പറക്കില്ല.
കെ. കുഞ്ഞിക്കണ്ണന്‍

</TEXT>
</DOC>