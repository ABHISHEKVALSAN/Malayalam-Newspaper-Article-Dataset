<DOC>
<DOCNO>114050496671.utf8</DOCNO>
<TEXT>


           രഞ്ജിത്ത് മഹേശ്വരി ഉത്തേജക മരുന്ന് ഉപയോഗിച്ചിട്ടില്ല: വാഡ    

Sunday 4 May 2014 2:05 pm IST

ന്യൂദല്‍ഹി: മലയാളി ട്രിപ്പിള്‍ ജംപ് താരം രഞ്ജിത്ത് മഹേശ്വരി ഉത്തേജക മരുന്ന് ഉപയോഗിച്ചതായി കണ്ടെത്തിയിട്ടില്ലെന്ന് ലോക ഉത്തേജക വിരുദ്ധ ഏജന്‍സി വാഡ. ദേശീയ ഉത്തേജക വിരുദ്ധ ഏജന്‍സിയും ഇക്കാര്യം സ്ഥിതീകരിച്ചു.

2010-2012 കാലയളവില്‍ രഞ്ജിത്ത് ഉത്തേജകം ഉപയോഗിച്ചിട്ടില്ലെന്ന് സായിയും അറിയിച്ചു. കേന്ദ്രം സുപ്രീ കോടതിയില്‍ സമര്‍പ്പിച്ച സത്യവാങ് മൂലത്തിലാണ് ഇക്കാര്യമുളളത്. ഇന്നലെ രഞ്ജിത് മഹേശ്വരിയുടെ പേര് വീണ്ടും അര്‍ജുന പുരസ്‌കാര നിര്‍ദേശ പട്ടികയില്‍ അത്‌ലറ്റിക്ക് ഫെഡറേഷന്‍ ഓഫ് ഇന്ത്യ നിര്‍ദേശിച്ചിരുന്നു.

കഴിഞ്ഞ വര്‍ഷം രഞ്ജിത് മഹേശ്വരിയെ അര്‍ജുനയ്ക്കു പരിഗണിച്ചെങ്കിലും അവസാന നിമിഷം ഒഴിവാക്കിയിരുന്നു. ഉത്തേജക മരുന്ന് ഉപയോഗിച്ചതിനു പിടിക്കപ്പെട്ടിട്ടുണ്ടെന്ന കാരണം ചൂണ്ടിക്കാട്ടിയായിരുന്നു രഞ്ജിത് മഹേശ്വരിയെ ഒഴിവാക്കിയത്.

എന്നാല്‍, രഞ്ജിത് മഹേശ്വരിയുടെ പരിശോധന നടന്ന 2008ല്‍ നാഷണല്‍ ഡോപിംഗ് ടെസ്റ്റ് ലബോറട്ടറിക്കു ഡബ്യുഎഡിഎ അംഗീകാരം ലഭിച്ചിരുന്നില്ല. പിന്നീടാണ് ലബോറട്ടറിക്ക് അംഗീകാരം കിട്ടിയത്. ഇതേതുടര്‍ന്നാണ് രഞ്ജിത് മഹേശ്വരിയെ അത്‌ലറ്റിക് ഫെഡറേഷന്‍ ഓഫ് ഇന്ത്യ അര്‍ജുനക്ക് വീണ്ടും പേരു നിര്‍ദേശിച്ചത്.
    
</TEXT>
</DOC>