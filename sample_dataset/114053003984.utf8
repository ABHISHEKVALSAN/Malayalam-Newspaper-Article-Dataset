<DOC>
<DOCNO>114053003984.utf8</DOCNO>
<TEXT>


           തന്റെ ജീവിതം പാഠപുസ്തകം ആക്കേണ്ട : മോദി    

Friday 30 May 2014 11:00 am IST

ന്യൂദല്‍ഹി: തന്റെ ജീവിതം പാഠപുസ്തകം ആക്കേണ്ടെന്ന് പ്രധാനമന്ത്രി നരേന്ദ്രമോദി. ജീവിച്ചിരിക്കുന്നവരുടെ അനുഭവങ്ങള്‍ കരിക്കുലത്തിന്റെ ഭാഗമാക്കരുതെന്നും മോദി വ്യക്തമാക്കി. നരേന്ദ്രമോദിയുടെ ജീവിതം പാഠപുസ്തകമാക്കാന്‍ ചില സംസ്ഥാനങ്ങള്‍ തീരുമാനിച്ചിരുന്നു. ഇതേത്തുടര്‍ന്നാണ് പ്രധാനമന്ത്രി ട്വിറ്ററിലൂടെ നിലപാട് വ്യക്തമാക്കിയത്. 

എന്റെ ജീവിതകഥ പാഠപുസ്തകങ്ങളില്‍ ഉള്‍പ്പെടുത്തണമെന്ന് ചില സംസ്ഥാനങ്ങള്‍ ആവശ്യപ്പെട്ടതായുള്ള വാര്‍ത്തകള്‍ കാണാനിടയായി. എന്നാല്‍ എന്റേതെന്നല്ല ജീവിച്ചിരിക്കുന്ന ഒരാളുടെയും ജീവിതകഥ പാഠപുസ്തകങ്ങളില്‍ ഉള്‍പ്പെടുത്തരുതെന്നാണ് എന്റെ പക്ഷം. 

മഹാന്മാരായ പലരുടെയും സംഭാവനയാണ് ഇന്നത്തെ ഇന്ത്യ. ഇന്ത്യയെ ഇന്നു കാണുന്ന ഇന്ത്യയാക്കി മാറ്റിയ അതികായന്മാരായ നേതാക്കളാല്‍ സമ്പന്നമാണ് നമ്മുടെ രാജ്യം. നമ്മുടെ കുട്ടികളും യുവതലമുറയും ആ നേതാക്കളെ അറിഞ്ഞു വേണം വളരാന്‍- മോദി ട്വിറ്ററില്‍ കുറിച്ചു.  
 
    
</TEXT>
</DOC>