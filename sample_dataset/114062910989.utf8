<DOC>
<DOCNO>114062910989.utf8</DOCNO>
<TEXT>


             മലേറിയ : ത്രിപുരയില്‍ ഒരുമാസത്തിനിടെ 55 മരണം    

Sunday 29 June 2014 8:58 pm IST

        അഗര്‍ത്തല  : ഒരുമാസത്തിനിടെ ത്രിപുരയില്‍ മലേറിയമൂലം 55 പേര്‍ മരിച്ചു. ഇതില്‍ 46  പേര്‍ കുട്ടികളാണ്. സംസ്ഥാനത്ത് ഇതിനോടകം 12000 ല്‍ അധികം ആളുകള്‍ക്ക് രോഗം  സ്ഥിരീകരിച്ചിട്ടുണ്ടെന്ന് അരോഗ്യവകുപ്പ് വക്താക്കള്‍ അറിയിച്ചു. മലയോര  ഗോത്ര വര്‍ഗ്ഗക്കാര്‍ അധിവസിക്കുന്ന ധലാനി, ഗോമതി, ഖൊവയ്, പൂര്‍വ്വ- ദക്ഷിണ  ത്രിപുര എന്നിവിടങ്ങളിലാണ് രോഗബാധിതരില്‍ അധികവും.

എന്നാല്‍  അനൗദ്യോഗികമായി 85 പേരെങ്കിലും രോഗം മൂലം മരിച്ചതായും ആരോഗ്യ വിഭാഗം  അറിയിച്ചു. നാഷ്ണല്‍ വെക്റ്റര്‍ ബോണ്‍ ഡിസീസ് കണ്‍ട്രോള്‍ പ്രോഗ്രാമിനു  (എന്‍വിബിഡിസിപി) നേതൃത്വം നല്‍കുന്ന സ്‌പെഷ്യല്‍ ഡയറക്ടര്‍ അവദേശ് കുമാര്‍  കഴിഞ്ഞയാഴ്ച ഈ പ്രദേശങ്ങള്‍ സന്ദര്‍ശിച്ച് വിലയിരുത്തിയിരുന്നു.  എന്‍വിബിഡിസിപിയുടെ കണക്കു പ്രകാരം ത്രിപുരയില്‍ 2010ല്‍ മലമ്പനി ബാധിച്ച്  1018 ഉം 2011ല്‍ 754 2012ല്‍ 519 2013ല്‍ 440 ആളുകളും മരിച്ചിട്ടുണ്ട്.
    
</TEXT>
</DOC>