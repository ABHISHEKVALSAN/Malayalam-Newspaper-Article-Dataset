<DOC>
<DOCNO>114022878982.utf8</DOCNO>
<TEXT>


           'നാട്ടുകൂട്ടം' പരിപാടി തൃക്കരിപ്പൂരില്‍ നിന്ന്‌ തുടങ്ങും    

Friday 28 February 2014 9:06 pm IST

         കാസര്‍കോട്‌: കാസര്‍കോട്‌ സമസ്ത മേഖലകളിലും ജില്ല നേരിടുന്ന അവഗണന തുറന്ന്‌ കാട്ടിയുള്ള വ്യാപകമായ പ്രചരണത്തിനു തൃക്കരിപ്പൂരില്‍ ബി.ജെ.പി തുടക്കം കുറിക്കും. വിലക്കയറ്റവും അഴിമതിയും വ്യാവസായികകാര്‍ഷികരംഗത്തെ തളര്‍ച്ചയും ജനജീവിതം ദുഃസഹമാക്കിയിരിക്കുകയാണ്‌. ഇത്‌ പരിഹരിക്കാനുള്ള നടപടികള്‍ സര്‍ക്കാരിണ്റ്റെ ഭാഗത്തു നിന്നും ഉണ്ടാകുന്നില്ല. ഇരു മുന്നണികളും ഭരിച്ചിട്ടും കാസര്‍കോടിണ്റ്റെ പിന്നോക്കാവസ്ഥ മാറ്റമില്ലാതെ തുടരുകയാണ്‌. വ്യാവസായികവിദ്യാഭ്യാസ മേഖലകളിലെ പിന്നോക്കാവസ്ഥയും കാര്‍ഷിക രംഗത്ത്‌ നേരിടുന്ന പ്രതിസന്ധികളും വെല്ലുവിളികളും ചര്‍ച്ച ചെയ്യാന്‍ കാസര്‍ഗോഡ്‌ മണ്ഡലത്തില്‍ വ്യാപകമായി നാട്ടുകൂട്ടങ്ങള്‍ സംഘടിപ്പിക്കാന്‍ ബി.ജെ.പി തീരുമാനിച്ചിരിക്കുകയാണ്‌. ൩ന്‌ വൈകുന്നേരം ൪ മണിക്ക്‌ തൃക്കരിപ്പൂറ്‍ ബസ്‌ സ്റ്റാണ്റ്റ്‌ പരിസരത്ത്‌ സംഘടിപ്പിക്കുന്ന നാട്ടുകൂട്ടത്തില്‍ സമൂഹത്തിലെ എല്ലാ വിഭാഗം ജനങ്ങളുടെയും പ്രശ്നങ്ങളും പരാതികളും ചര്‍ച്ച ചെയ്യും. ബി.ജെ.പി സംസ്ഥാന ജനറല്‍ സെക്രട്ടറി കെ.സുരേന്ദ്രന്‍, ജില്ലാ പ്രസിഡണ്ട്‌ സുരേഷ്‌ കുമാര്‍ ഷെട്ടി, ദേശീയ സമിതി അംഗങ്ങളായ മടിക്കൈ കമ്മാരന്‍, എം.സഞ്ജീവ ഷെട്ടി, ജില്ലാ ജനറല്‍ സെക്രട്ടറി അഡ്വ. കെ. ശ്രീകാന്ത്‌, സംസ്ഥാന സമിതിയംഗം പി. രമേഷ്‌, മണ്ഡലം പ്രസിഡണ്റ്റ്‌ ടി. രാധാക്ടഷ്ണന്‍ എന്നിവര്‍ നാട്ടുകൂട്ടം പരിപാടിയില്‍ സംബന്ധിക്കും. 
    
</TEXT>
</DOC>