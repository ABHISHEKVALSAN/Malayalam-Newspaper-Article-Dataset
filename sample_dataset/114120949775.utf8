<DOC>
<DOCNO>114120949775.utf8</DOCNO>
<TEXT>


           ആവശ്യപ്പെട്ടാല്‍ മോദി സര്‍ക്കാരിനോട് സഹകരിക്കുമെന്ന് ഗാഡ്ഗില്‍    

Tuesday 9 December 2014 9:31 pm IST

        മലപ്പുറം: ജനകീയ പങ്കാളിത്തത്തോടെയുള്ള പരിസ്ഥിതി സംരക്ഷണമാണ് മോദി സര്‍ക്കാര്‍ ആഗ്രഹിക്കുന്നതെങ്കില്‍ സഹകരിക്കുമെന്ന് പ്രമുഖ പരിസ്ഥിതി ശാസ്ത്രജ്ഞന്‍ ഡോ. മാധവ്  ഗാഡ്ഗില്‍. ഈ വിഷയത്തില്‍ മോദി സര്‍ക്കാര്‍ ആവശ്യപ്പെട്ടാല്‍ എല്ലാവിധ പിന്തുണയും നല്‍കും. മലപ്പുറത്ത് മാധ്യമപ്രവര്‍ത്തകരോട് സംസാരിക്കുകയായിരുന്നു അദ്ദേഹം.

2011 ല്‍ കമ്മറ്റി പഠനറിപ്പോര്‍ട്ട് സമര്‍പ്പിച്ചശേഷം ഏതെങ്കിലും സംസ്ഥാന സര്‍ക്കാരുകളോ കേന്ദ്രസര്‍ക്കാരോ ഉത്തരവാദിത്വപ്പെട്ടവരോ താനുമായി ചര്‍ച്ച നടത്തിയിട്ടില്ല. പലരും ചര്‍ച്ച നടത്തും എന്നു പറഞ്ഞിരുന്നെന്നും അദ്ദേഹം കൂട്ടിച്ചേര്‍ത്തു. മലപ്പുറം ഡിടിപിസി ഹാളില്‍ ജില്ലാ പരിസ്ഥിതി കൂട്ടായ്മ ഏര്‍പ്പെടുത്തിയ ഫൈറ്റ് ഫോര്‍ റൈറ്റ് പുരസ്‌കാര സമര്‍പ്പണ ചടങ്ങില്‍ പങ്കെടുക്കാന്‍ എത്തിയതായിരുന്നു ഡോ. മാധവ്  ഗാഡ്ഗില്‍.
    
</TEXT>
</DOC>