<DOC>
<DOCNO>114112143780.utf8</DOCNO>
<TEXT>


           എന്‍ടിബിആര്‍സി ജനുവരിയില്‍ പ്രത്യേക ജലോത്സവം നടത്തും    

Friday 21 November 2014 9:54 pm IST

        ആലപ്പുഴ:  ജവഹര്‍ലാല്‍ നെഹ്രുവിന്റെ 125-ാം ജന്മവാര്‍ഷികാഘോഷങ്ങളുടെ ഭാഗമായി 2015 ജനുവരി ആദ്യവാരം എന്‍ടിബിആര്‍ സൊസൈറ്റി പുന്നമടയില്‍ പ്രത്യേകജലോത്സവം നടത്തും.  തിരഞ്ഞെടുത്ത ഒമ്പത് ചുണ്ടന്‍ വള്ളങ്ങളെ ഉള്‍പ്പെടുത്തിയുള്ള പ്രദര്‍ശനമാണ് പ്രധാനമായും ലക്ഷ്യമെങ്കിലും മത്സരാടിസ്ഥാനത്തിലാണ് മേള നടത്തുക. ഇതു കൂടാതെ വിദ്യാര്‍ഥികള്‍ക്കു വേണ്ടി വിവിധ മത്സരങ്ങളും നടത്തും. സമൂഹത്തിന്റെ വിവിധ തുറകളിലുള്ളവരെ പങ്കെടുപ്പിച്ച് സെമിനാറും സംഘടിപ്പിക്കും.  മത്സരത്തിന്റെ വിശദാംശങ്ങള്‍ ചര്‍ച്ച ചെയ്യുന്നതിനായി ബോട്ട് ക്ലബ് പ്രതിനിധികളുടെയും ചുണ്ടന്‍ വള്ളമുടമകളുടെയും യോഗം വിളിക്കും. എന്‍ടിബിആര്‍ സൊസൈറ്റി ചെയര്‍മാനായ കളക്ടര്‍ എന്‍. പത്മകുമാര്‍ അദ്ധ്യക്ഷത വഹിച്ചു.
    
</TEXT>
</DOC>