<DOC>
<DOCNO>114100831017.utf8</DOCNO>
<TEXT>


           യുവാവിനെ കുത്തിയവര്‍ പിടിയില്‍    

Wednesday 8 October 2014 8:05 pm IST

        മുഹമ്മ: കള്ളുഷാപ്പിലുണ്ടായ തര്‍ക്കത്തെ തുടര്‍ന്ന് യുവാവിനെ കുത്തി പരിക്കേല്‍പ്പിച്ച കേസില്‍ നാലുപേരെ മണ്ണഞ്ചേരി പോലീസ് പിടികൂടി. മണ്ണഞ്ചേരി 23-ാം വാര്‍ഡ് തകിടിവെളി കൃപാസനത്തില്‍ ബൈജു (36)വിനെ കുത്തിയ കേസില്‍ മണ്ണഞ്ചേരി കുന്നിനകം കോളനിയില്‍ അച്ചു സജോഷ് (21), കലവൂര്‍ കോളനിയില്‍ സുരേഷ് (35), 21-ാം വാര്‍ഡ് പുതുവല്‍ കോളനിയില്‍ സുമേഷ് (29), മാരാരിക്കുളം തെക്ക് എഎസ് ഭവനില്‍ സുബാഷ് (29) എന്നിവരെയാണ് അറസ്റ്റ് ചെയ്തത്. ചൊവ്വാഴ്ച രാത്രി കലവൂര്‍ ബ്ലോക്ക് കവലയ്ക്ക് സമീപമുള്ള ഷാപ്പിലായിരുന്നു സംഭവം.
    
</TEXT>
</DOC>