<DOC>
<DOCNO>114102635845.utf8</DOCNO>
<TEXT>


           പ്രശസ്ത ചിത്രകാരന്‍ കെ.വി.ഹരിദാസന്‍ അന്തരിച്ചു    

Sunday 26 October 2014 5:01 pm IST

        ചെന്നൈ:പ്രശസ്ത ചിത്രകാരന്‍ കെ.വി.ഹരിദാസന്‍ അന്തരിച്ചു. 77 വയസ്സായിരുന്നു.ബാംഗ്ലൂരിലെ ഒരു സ്വകര്യ ആശുപത്രിയിലായിരുന്നു അന്ത്യം. സംസ്‌കാരം നാളെ ചെന്നൈ ചോളമണ്ഡലത്തില്‍ നടക്കും.

കെ.സി.എസ്. പണിക്കരുടെ ശിഷ്യനായ അദ്ദേഹം ചോളമണ്ഡലം കലാഗ്രാമത്തിന്റെ സ്ഥാപകാംഗമായിരുന്നു. തിരുവനന്തപുരം കോളജ് ഓഫ് ഫൈന്‍ ആര്‍ട്‌സ് പ്രിന്‍സിപ്പലായി പ്രവര്‍ത്തിച്ചിട്ടുണ്ട്.

നിയോതാന്ത്രിക് ചിത്രകലയുടെ പ്രയോക്താവായിരുന്നു. ജര്‍മനി, ഫ്രാന്‍സ് എന്നിവിടങ്ങളില്‍ പ്രദര്‍ശനങ്ങള്‍ നടത്തിയിട്ടുള്ള അദ്ദേഹത്തിന്റെ ചിത്രങ്ങളില്‍ ഏറ്റവും ശ്രദ്ധേയമായത് ബ്രഹ്മസൂത്രം ചിത്രപരമ്പരയാണ്.
    
</TEXT>
</DOC>