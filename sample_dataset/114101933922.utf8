<DOC>
<DOCNO>114101933922.utf8</DOCNO>
<TEXT>


           അണ്‍എയ്ഡഡ്  സ്‌കൂളുകളിലെ അദ്ധ്യാപകര്‍ക്ക് തൊഴില്‍ സുരക്ഷിതത്വം ഉറപ്പാക്കണമെന്ന് വി.എസ്    

Sunday 19 October 2014 3:37 pm IST

        കൊല്ലം: അണ്‍എയ്ഡഡ് മേഖലയിലെ സ്‌കൂളുകളിലെ അദ്ധ്യാപകര്‍ക്ക് തൊഴില്‍ സുരക്ഷിതത്വം ഉറപ്പാക്കണമെന്ന് പ്രതിപക്ഷ നേതാവ് വി.എസ്.അച്യുതാനന്ദന്‍ ആവശ്യുപ്പെട്ടു. അണ്‍എയ്ഡഡ് സ്‌കൂളുകള്‍ക്കായി പൊതുനിയമം കൊണ്ടു വരണമെന്നും അദ്ദേഹം പറഞ്ഞു.

കേരള അണ്‍ എയ്ഡഡ് സ്‌കൂള്‍ ടീച്ചേഴ്‌സ് ആന്‍ഡ് സ്റ്റാഫ് യൂണിയന്‍ സംസ്ഥാന സമ്മേളനം ഉദ്ഘാടനം ചെയ്യുകയായിരുന്നു അദ്ദേഹം.

മാന്യമായ സേവനവേതന വ്യവസ്ഥകള്‍ നടപ്പാക്കാത്ത സ്‌കൂളുകള്‍ക്ക് സര്‍ക്കാര്‍ അംഗീകാരം നല്‍കരുത്. അണ്‍ എയ്ഡഡ് മേഖലയിലുള്ള അധ്യാപകര്‍ക്കു തൊഴില്‍ സുരക്ഷിതത്വം ഉറപ്പാക്കണമെന്നും അദ്ദേഹം പറഞ്ഞു.
    
</TEXT>
</DOC>