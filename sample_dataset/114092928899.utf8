<DOC>
<DOCNO>114092928899.utf8</DOCNO>
<TEXT>


           വനിതാ കണ്ടക്ടറെ മര്‍ദ്ദിച്ച യാത്രക്കാരനെ കസ്റ്റഡിയിലെടുത്തു    

Monday 29 September 2014 9:31 pm IST

        മാവേലിക്കര: വനിത കണ്ടക്ടറെ മര്‍ദ്ദിച്ച യാത്രക്കാരനെ പോലീസ് കസ്റ്റഡിയിലെടുത്തു. മാവേലിക്കര കല്ലുമല ആക്കനാട്ടുകരയില്‍ രമേശ് കുമാറിനെ (48)യാണ്‌പോലീസ് കസ്റ്റഡിയില്‍ എടുത്തത്. മാവേലിക്കര ഡിപ്പോയിലെ കെഎസ്ആര്‍ടിസി വനിത കണ്ടക്ടറായ മുള്ളിക്കുളങ്ങര വിഷ്ണുഭവനത്തില്‍ പ്രേമകുമാരി (38)യെ ആക്രമിച്ചതായാണ് പരാതി. തിങ്കളാഴ്ച രാത്രി ഏഴോടെ കായംകുളത്തു നിന്നും മാവേലിക്കരക്കു വന്ന കെഎസ്ആര്‍ടിസി ബസിലെ കണ്ടക്ടറായ പ്രേമകുമാരി ബസിന്റെ ഷട്ടറുകള്‍ ഇടാന്‍ തുടങ്ങിയതിനെ രമേശ് കുമാര്‍ എതിര്‍ത്തു. ജോലിയുടെ ഭാഗമായാണു ഷട്ടറുകള്‍ ഇട്ടതെന്നു പറഞ്ഞ പ്രേമകുമാരിയെ യാത്രക്കാരുടെ സാന്നിദ്ധ്യത്തില്‍ രമേശ്കുമാര്‍ അടിക്കുകയായിരുന്നു. സഹയാത്രക്കാര്‍ രമേശ്കുമാറിന തടഞ്ഞുവച്ചു ബസ് പോലീസ് സ്‌റ്റേഷനിലെത്തിക്കുകയായിരുന്നു.
    
</TEXT>
</DOC>