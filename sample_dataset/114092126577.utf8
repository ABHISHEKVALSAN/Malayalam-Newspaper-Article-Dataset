<DOC>
<DOCNO>114092126577.utf8</DOCNO>
<TEXT>


           കോന്‍ ബനേഗാ ക്രോര്‍പതിയില്‍ 7 കോടി  നേടി സഹോദരങ്ങള്‍    

Sunday 21 September 2014 5:04 pm IST

        മുംബൈ: പ്രമുഖ ഗെയിം റിയാലിറ്റി ഷോ ആയ കോന്‍ ബനേഗാ ക്രോര്‍പതിയില്‍ 7 കോടി രൂപ നേടി ദല്‍ഹി സ്വദേശികളായ സഹോദരങ്ങള്‍ റെക്കോര്‍ഡിട്ടു. സഹോദരങ്ങളായ അച്ചിന്‍ നരുല, സാര്‍ത്ഥക് നരുല എന്നിവരാണ് 17 ചോദ്യങ്ങള്‍ക്ക് ശരിയുത്തരം പറഞ്ഞ് സമ്മാനത്തിന് അര്‍ഹരായത്. ഈ റിയാലിറ്റി ഷോയില്‍ ആദ്യമായാണ് മത്സരാര്‍ത്ഥികള്‍ ഇത്രയും തുക സമ്മാനമായി നേടുന്നത്.മത്സരാര്‍ത്ഥികളായ അചിന്‍ മാര്‍ക്കറ്റിംഗ് എക്‌സിക്യൂട്ടിവും സാര്‍ത്ഥക് വിദ്യാര്‍ത്ഥിയുമാണ്. കഴിഞ്ഞ പത്തു വര്‍ഷമായി ഈ ഷോയില്‍ പങ്കെടുക്കാന്‍ ശ്രമിച്ചുവരികയായിരുന്നു ഇവര്‍ .ആദ്യ തവണ പരിപാടിയില്‍ പങ്കെടുക്കാനുള്ള യോഗ്യത ലഭിച്ചിരുന്നെങ്കിലും പങ്കെടുക്കാന്‍ സാധിച്ചിരുന്നില്ല. ജേതാക്കളായ നരൂല സഹോദരങ്ങളെ അമിതാഭ് ബച്ചന്‍ അഭിനന്ദിച്ചു.
    
</TEXT>
</DOC>