<DOC>
<DOCNO>114062810661.utf8</DOCNO>
<TEXT>


           ആന്റണിയുടെ പ്രസ്താവനയോട് യോചിക്കുന്നെന്ന് എസ്ആര്‍പി     

Saturday 28 June 2014 5:20 pm IST

ന്യൂദല്‍ഹി: കോണ്‍ഗ്രസിന്റെ മതേതരത്വം സംബന്ധിച്ച എ.കെ ആന്റണിയുടെ പ്രസ്താവനയോട് യോജിക്കുന്നുവെന്ന് എസ്.രാമചന്ദ്രന്‍ പിള്ള.

ഒരു പ്രസംഗത്തില്‍ ഒതുക്കാതെ ആന്റണി എന്തുചെയ്യുമെന്ന് ഉറ്റുനോക്കുകയാണെന്നും അന്ധമായ കമ്മ്യൂണിസ്റ്റ് വിരോധമാണ് കോണ്‍ഗ്രസ്സിനെ വര്‍ഗ്ഗീയതയുടെ തടവറയിലാക്കിയതെന്നും എസ്.ആര്‍.പി ദല്‍ഹിയില്‍ പറഞ്ഞു.

കോണ്‍ഗ്രസിന്റെ മതേതരത്വത്തില്‍ ജനങ്ങള്‍ക്ക് സംശയമുണ്ടെന്നും പ്രത്യേക സമുദായങ്ങളോടും സംഘടനകളോടും പരിഗണനയെന്ന് ചിലര്‍ സംശയിക്കുന്നതായും ആന്റണി ഇന്നലെ പറഞ്ഞിരുന്നു. സി.കെ.ജി അനുസ്മരണ യോഗത്തിലാണ് ആന്റണി ഇക്കാര്യം പറഞ്ഞത്.
    
</TEXT>
</DOC>