<DOC>
<DOCNO>114121150366.utf8</DOCNO>
<TEXT>


           പാട്ടുകളം ക്ഷേത്രത്തില്‍ ബലിപ്പന്തല്‍ സമര്‍പ്പണം 15ന്    

Thursday 11 December 2014 9:25 pm IST

        ആലപ്പുഴ: പാതിരപ്പള്ളി പാട്ടുകളം ശ്രീ രാജരാജേശ്വരി മഹാദേവി ക്ഷേത്രത്തില്‍ പുതുതായി പണികഴിപ്പിച്ച ശ്രീബലിപ്പന്തല്‍ സമര്‍പ്പണം ഡിസംബര്‍ 15ന് രാവിലെ 11ന് അശ്വതി തിരുനാള്‍ ഗൗരിലക്ഷ്മിഭായി തമ്പുരാട്ടി നിര്‍വഹിക്കും. തുടര്‍ന്ന് കാഴ്ചശ്രീബലി, പ്രസാദം ഊട്ട്. 16ന് സന്ധ്യയ്ക്ക് ഭാഗവത സപ്താഹയജ്ഞത്തിന് എസ്. സതീശ് ചന്ദ്രബാബു ദീപം തെളിക്കും. കൃഭാഹരി പരിത്രാണ്‍ ഗ്രന്ഥസമര്‍പ്പണം നടത്തും. തുടര്‍ന്ന് ഭക്തിഗാനസുധ, ആത്മീയ പ്രഭാഷണം. 17 മുതല്‍ 23 വരെ നടക്കുന്ന സപ്താഹയജ്ഞത്തിന്റെ ആചാര്യന്‍ തിരുനല്ലൂര്‍ പങ്കജാക്ഷനാണ്. യജ്ഞദിവസങ്ങളില്‍ എല്ലാദിവസവും ഉച്ചയ്ക്ക് പ്രസാദമൂട്ടും രുഗ്മിണി സ്വയംവരദിനമായ 21ന് സമൂഹസദ്യയും ഉണ്ടായിരിക്കും.
    
</TEXT>
</DOC>