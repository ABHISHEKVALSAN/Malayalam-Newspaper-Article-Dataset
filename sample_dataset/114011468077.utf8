<DOC>
<DOCNO>114011468077.utf8</DOCNO>
<TEXT>


           അഞ്ജുവിന് ഒമ്പതു വര്‍ഷങ്ങള്‍ക്കു ശേഷം സ്വര്‍ണം    

Tuesday 14 January 2014 4:53 pm IST

ബംഗളൂരു:  മൊണോക്കോ ലോക അത്‌ലറ്റിക് ചാമ്പ്യന്‍ഷിപ്പില്‍ മലയാളി ലോങ്ജമ്പ്‌ താരം അഞ്ജു ബോബി ജോര്‍ജിന്റെ വെള്ളി നേട്ടം സ്വര്‍ണമായി ഉയര്‍ത്തപ്പെട്ടു. ഒമ്പതു വര്‍ഷങ്ങള്‍ക്കു ശേഷമാണ് അഞ്ജു ഈ അപൂര്‍ നേട്ടം കരസ്ഥമാക്കുന്നത്.

സ്വര്‍ണം നേടിയ റഷ്യന്‍ താരം തത്യാന കൊട്ടോവ ഉത്തേജക മരുന്ന് ഉപയോഗിച്ചു എന്ന് തെളിഞ്ഞതിനെ തുടര്‍ന്നാണ് അഞ്ജുവിന് സ്വര്‍ണം നേടാനായത്. ലോക അത്‌ലറ്റിക് ഫെഡറേഷന്‍ ഇന്നലെയാണ് ഔദ്യോഗികമായി ഫലം പ്രഖ്യാപിച്ചത്.

ഇതോടെ ലോക അത്‌ലറ്റിക് വേദിയില്‍ സ്വര്‍ണം നേടുന്ന ആദ്യ ഇന്ത്യന്‍ താരമെന്ന ബഹുമതി അഞ്ജു സ്വന്തമാക്കി. 2005ല്‍ മൊണോക്കയില്‍ നടന്ന അത്‌ലറ്റിക് ചാമ്പ്യന്‍ഷിപ്പില്‍ 6.75 ദൂരം ചാടിയാണ് അഞ്ജു വെള്ളി സ്വന്തമാക്കിയത്. അന്ന് സ്വര്‍ണം നേടിയ കൊട്ടോവ 6.83 മീറ്റര്‍ ചാടിയിരുന്നു.
    
</TEXT>
</DOC>