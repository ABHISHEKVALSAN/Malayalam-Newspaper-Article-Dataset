<DOC>
<DOCNO>114111742316.utf8</DOCNO>
<TEXT>


           സിപിഎം-സിപിഐ യോഗം: മാണിക്കെതിരെ പ്രതിഷേധ മാര്‍ച്ചിന് ധാരണ    

Monday 17 November 2014 3:37 pm IST

        തിരുവനന്തപുരം: ബാര്‍ കോഴ വിവാദത്തെ തുടര്‍ന്നുണ്ടായ ഭിന്നാഭിപ്രായങ്ങള്‍ നിലനില്‍ക്കുന്ന സാഹചര്യത്തിലും ചേര്‍ന്ന സിപിഎം-സിപിഐ യോഗത്തിലും തര്‍ക്കം. ഇരു കൂട്ടരും അവരവരുടെ നിലപാടുകള്‍ ആവര്‍ത്തിച്ചു.

സിപിഐ നടത്തിയ പരാമര്‍ശങ്ങള്‍ക്കെതിരെ സിപിഎം ആഞ്ഞടിച്ചു. പൊട്ടിത്തെറിയിലേക്ക് പോകരുതെന്ന ധാരണയില്‍ യോഗം പിരിഞ്ഞു.

അതേസമയം, ബാര്‍കോഴ വിവാദത്തില്‍ ആരോപണം നേരിടുന്ന മന്ത്രി കെ.എം മാണിയുടെ രാജി ആവശ്യപ്പെട്ട് ഈ മാസം 25ന് സെക്രട്ടേറിയറ്റിലേക്കും കളക്ട്രേറ്റിലേക്കും മാര്‍ച്ച് നടത്താന്‍ യോഗത്തില്‍ ധാരണയായി.

എന്നാല്‍ മാണിക്കെതിരായ അന്വേഷണം ഏതു തരത്തില്‍ വേണമെന്ന കാര്യത്തില്‍ ഇന്നു ചേര്‍ന്ന എല്‍ഡിഎഫ് യോഗത്തില്‍ തീരുമാനമായില്ല.

കേസെടുത്ത് അന്വേഷണം നടത്തണമെന്ന ആവശ്യവുമായി എല്‍ഡിഎഫ് കണ്‍വീനര്‍ വൈക്കം വിശ്വന്‍ കോടതിയെ സമീപിക്കും.
    
</TEXT>
</DOC>