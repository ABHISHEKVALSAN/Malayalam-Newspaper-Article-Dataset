<DOC>
<DOCNO>114111240767.utf8</DOCNO>
<TEXT>


           വിദ്യാഭ്യാസ വകുപ്പില്‍ വീണ്ടും പച്ചവത്ക്കരണം: അറബിക് അധ്യാപകരെ കായികാധ്യാപകരാക്കി    

Wednesday 12 November 2014 10:11 pm IST

കായിക അധ്യാപകര്‍ക്ക് പിന്തുണയുമായെത്തിയ വിദ്യാര്‍ഥികള്‍ ട്രാക്കില്‍ കിടന്ന് പ്രതിഷേധിക്കുന്നു
കൊച്ചി: വിദ്യാഭ്യാസ വകുപ്പില്‍ വീണ്ടും പച്ചവത്ക്കരണം. ഇക്കുറി അറബിക് അധ്യാപകരെ കായികാധ്യാപകരാക്കി മലപ്പുറം സ്‌കൂളുകളില്‍ നിയമിച്ചതാണ് വിവാദമായിരിക്കുന്നത്. വിദ്യാഭ്യാസമന്ത്രി അബ്ദുറബ്ബിന്റെ അനുമതിയോടെ മലപ്പുറം വിദ്യാഭ്യസ ഉപഡയറക്ടര്‍ പുറത്തിറക്കിയ ഉത്തരവ് കായികലോകത്തിന് തന്നെ അപമാനമാകുന്നു.
നിലവില്‍ കായികാദ്ധ്യാപകര്‍ റാങ്ക്‌ലിസ്റ്റില്‍ ഉള്‍പ്പെട്ടിട്ടും അത് അട്ടിമറിച്ച് അധ്യാപക ബാങ്കിന്റെ മറപിടിച്ച് ഭാക്ഷാധ്യാപകരായ 16 പേരെയാണ് നിയമിച്ചിരിക്കുന്നത്. കായികലോകത്തിന് തന്നെ നാണക്കേടുണ്ടാക്കിയിരിക്കുന്ന വിദ്യാഭ്യാസ വകുപ്പിന്റെ നടപടിക്കെതിരെ വന്‍ പ്രതിഷേധമാണ് അലയടിച്ചിരിക്കുന്നത്.
കായികഅധ്യാപകരുടെയും വിദ്യാര്‍ത്ഥികളുടെയും വിവിധ സംഘടനകളുടെയും പ്രതിഷേധത്തെ തുടര്‍ന്ന് സംസ്ഥാനത്ത് എറണാകുളം ഉള്‍പ്പെടെ മറ്റ് ജില്ലകളില്‍ നടക്കാനിരുന്ന കായികമേള തടസ്സപ്പെട്ടു. ഒക്ടോബര്‍ 18നാണ് ഉത്തരവ് ഇറങ്ങിത്. ഇത് പ്രകാരം അ/25222/2014ഓര്‍ഡര്‍ നമ്പരില്‍ എയ്ഡഡ്, അണ്‍എയ്ഡഡ് സ്‌കളുകളിലെ കായിക അധ്യാപകരുടെ ഒഴിവ് അടിയന്തരമായി നികത്തി കായിക വിദ്യാര്‍ത്ഥികളുടെ ഭാവിസംരക്ഷിക്കണമെന്നും പറയുന്നു. കായികത്തില്‍ യാതൊരു നൈപുണ്യവുമില്ലാത്തവരെ സ്‌പെഷലിസ്റ്റ് അധ്യാപകരാക്കിയ തീരുമാനം കായികലോകെത്ത ആശങ്കയിലാഴ്ത്തിയിരിക്കുകയാണ്.
ഉത്തരവില്‍ എസ്‌ഐ നംമ്പര്‍(4)ല്‍ മലപ്പുറം അയിരൂര്‍ എയുപിഎസ് സ്‌കൂളിലെ അറബിക്ക് അധ്യാപകരായ ഷഹീനയെ കോട്ടയ്ക്കല്‍ ജിഎംയുപിഎസ് സ്‌കൂളിലും കോലത്തൂര്‍ എല്‍പിഎസിലെ സൈനുദ്ദീനെ പാങ്ങാ ജിയുപിഎസിലേക്കും പൊന്നാനി ടിഐയുപിഎസിലെ ഫസീലയെ എടക്കനാട് ജിയുപിഎസിസിലുമാണ് കായികാധ്യാപകരായി നിമിച്ചിരിക്കുന്നത്. കൂടാതെ ഹിന്ദി അധ്യാപകരായവരെയും കായികാധ്യാപകരാക്കി നിയമിച്ചിട്ടുണ്ട്.
ഇവര്‍ ജോലിനോക്കുന്ന സ്‌കൂളില്‍ കായികപരിശീലനം നടത്തുന്നതിന് പുറമെയാണ് മറ്റ് സ്‌കൂളുകളിലേക്കും ഇവരെതന്നെ നിയമിച്ചിരിക്കുന്നത്.
ഒരു സ്‌കൂളില്‍ ഒരു കായികാധ്യാപന്‍ വേണമെന്ന നിയമം നിലനില്‍ക്കെ മറ്റ് സ്‌കൂളുകളിലേക്കും കായികാധ്യാപകരെ നിയമിച്ചതും വിദ്യാഭ്യാസവകുപ്പിന്റെ പിടുപ്പുകേടിനെയാണ് കണിക്കുന്നത്.പാര്‍ട്ട് ടൈം ഇന്‍സ്ട്രക്ടര്‍ എന്ന പദമാണ് ഉത്തരവില്‍ ഉപയോഗിച്ചിട്ടുള്ളത്. മറ്റു ജില്ലകളിലേക്കും ഇത്തരത്തിലുള്ള ഉത്തരവ് ഇറക്കാന്‍ വിദ്യാഭ്യാസമന്ത്രി ശ്രമം നടത്തുന്നതായും റിപ്പോര്‍ട്ടുണ്ട്. അതാത് സമയങ്ങളില്‍ കായികാധ്യാപകരുടെ ഒഴിവ് നികത്താന്‍ വിദ്യാഭ്യാസ വകുപ്പ് പിഎസ്‌സിക്ക് റിപ്പോര്‍ട്ട് നല്‍കാത്തതിന്റെ പിന്നിലും ദുരൂഹത വര്‍ധിക്കുന്നു. വിദ്യാഭ്യാസ മന്ത്രി അബ്ദുറബ്ബിന്റെ അപക്വമായ നിലപാട് ഭാവികേരളത്തിന്റ കായികലോകത്തെ ആശങ്കയിലാഴ്ത്തിയിരിക്കുകയാണ്.

</TEXT>
</DOC>