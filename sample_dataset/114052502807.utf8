<DOC>
<DOCNO>114052502807.utf8</DOCNO>
<TEXT>


           മോദിക്ക് സമ്മാനിക്കാന്‍ കസവ് മുണ്ടുമായി സുരേഷ് ഗോപി ദല്‍ഹിയ്ക്ക്    

Sunday 25 May 2014 1:01 pm IST

കൊച്ചി: സത്യപ്രതിജ്ഞാ വേളയില്‍ നരേന്ദ്രമോദിക്ക് സമ്മാനിക്കാന്‍ കരാള്‍ക്കടയില്‍ നിന്നും പ്രത്യേകം പറഞ്ഞുവാങ്ങിയ കസവ് മുണ്ടുമായി നടന്‍ സുരേഷ് ഗോപി ദല്‍ഹിക്ക്. തെരഞ്ഞെടുപ്പിന് മുമ്പ് ആശംസകളുമായി സന്ദര്‍ശനം നടത്തിയത് ഓര്‍ത്തുവച്ചാണ് നരേന്ദ്രമോദി സത്യപ്രതിജ്ഞാ ചടങ്ങിലേക്ക് സുരേഷ് ഗോപിയെ ക്ഷണിച്ചത്. 

ഗുരുവായൂരപ്പന്റെ ഭക്തനായ സുരേഷ് ഗോപി നരേന്ദ്രമോദിക്കായി ഗുരുവായൂരമ്പലത്തില്‍ വഴിപാടും നടത്തുന്നുണ്ട്. ശ്രീലകത്ത് തെളിക്കാന്‍ 18 കിലോ മേല്‍ത്തരം നെയ്യും വാങ്ങിവച്ചിട്ടുണ്ട്. ദല്‍ഹിയ്ക്ക് പോകും മുമ്പ് നെയ്യ് ഗുരുവായൂരമ്പലത്തിലെത്തിക്കും. 

രാജ്യത്തിനായി ദീര്‍ഘകാലം പ്രധാന മന്ത്രിയായി പ്രവര്‍ത്തിക്കാന്‍ മോദിക്കാവട്ടെയെന്നാണ് സുരേഷ് ഗോപി ആശംസിക്കുന്നു.  
    
</TEXT>
</DOC>