<DOC>
<DOCNO>114120448331.utf8</DOCNO>
<TEXT>


            കേരളത്തിന് നഷ്ടമായത് ഒരു ഋഷി സാന്നിധ്യം: വിചാരകേന്ദ്രം    

Thursday 4 December 2014 10:19 pm IST

        തിരുവനന്തപുരം: പ്രഗത്ഭനായ ന്യായാധിപനും മഹാനായ മനുഷ്യസ്‌നേഹിയുമായിരുന്നു ജസ്റ്റിസ് കൃഷ്ണയ്യരെന്ന് ഭാരതീയവിചാരകേന്ദ്രം അനുശോചന സന്ദേശത്തില്‍ പറഞ്ഞു.

ഭാരതീയ നീതിന്യായവ്യവസ്ഥയുടെ പരമ്പരാഗത മൂല്യങ്ങളെ കാലാനുവര്‍ത്തിയായി പ്രയോഗവത്കരിക്കുന്നതില്‍ അദ്ദേഹം വിജയിച്ചു. നമ്മുടെ നീതിന്യായവ്യവസ്ഥിതിക്ക് ഭാവിയിലേക്കുള്ള ചൂണ്ടുപലകയാണ് അദ്ദേഹത്തിന്റെ ന്യായാധിപജീവിതം.

കേരളത്തിന് നഷ്ടമായത് ഒരു ഋഷിസാന്നിധ്യമാണ്. ആ പ്രതിഭാധനന്റെ ദേഹവിയോഗത്തില്‍ അഗാധമായ ദുഃഖം രേഖപ്പെടുത്തുന്നു.
    
</TEXT>
</DOC>