<DOC>
<DOCNO>114091323755.utf8</DOCNO>
<TEXT>


           ആക്ഷന്‍ ഹീറോയിന്‍ അനുശ്രീ    

Saturday 13 September 2014 7:03 pm IST

നടി അനുശ്രീ ഇതുവരെ അവതരിപ്പിച്ച കഥാപാത്രങ്ങളൊക്കെ ഒരു നിഷ്‌കളങ്ക സ്വഭാവം ഉള്ളതായിരുന്നു. എന്തായാലും ആ ഇമേജിനൊരു മാറ്റം വരുത്താന്‍ തന്നെയാണ് അനുശ്രീയുടെ തീരുമാനം. അങ്ങനെ പാവം പാവം കഥാപാത്രങ്ങളെ മാത്രം അവതരിപ്പിച്ചുകൊണ്ടിരുന്നാല്‍ എങ്ങനെ ശരിയാവും. വ്യത്യസ്തയാവുകതന്നെ. ആക്ഷന്‍ രംഗങ്ങളും കഥാപാത്രങ്ങളും തനിക്ക് വഴങ്ങുമെന്ന് തെളിയിക്കാനാണ് അനുശ്രീയുടെ ശ്രമം. ബിനു സംവിധാനം നിര്‍വഹിക്കുന്ന ഇതിഹാസ എന്ന ചിത്രത്തിലാണ് ആക്ഷന്‍ രംഗങ്ങളില്‍ അനുശ്രീ അഭിനയിച്ചിരിക്കുന്നത്. കാവലന്‍, റണ്‍ എന്നീ ചിത്രങ്ങള്‍ക്കുവേണ്ടി സംഘട്ടന രംഗങ്ങള്‍ ഒരുക്കിയ റണ്‍ രവിയാണ് ഈ ചിത്രത്തിനുവേണ്ടിയും സംഘട്ടനം ഒരുക്കിയിരിക്കുന്നത്. ഷൈന്‍ ടോം ചാക്കോ, സുനില്‍ സുഗത, ജോയ് മാത്യു തുടങ്ങിയവരാണ് മറ്റുതാരങ്ങള്‍. ആര്‍ക് മീഡിയയുടെ ബാനറില്‍ രാജേഷ് അഗസ്റ്റിനാണ് ഇതിഹാസ നിര്‍മിക്കുന്നത്.
    
</TEXT>
</DOC>