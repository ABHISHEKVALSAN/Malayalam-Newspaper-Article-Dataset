<DOC>
<DOCNO>114052201766.utf8</DOCNO>
<TEXT>


            വൈകിയെത്തിയതിനാല്‍ സരിതയ്ക്ക് അബ്ദുള്ളക്കുട്ടിക്കെതിരെ മൊഴി നല്‍കാനായില്ല    

Thursday 22 May 2014 3:37 pm IST

തിരുവനന്തപുരം: അബ്ദുള്ളക്കുട്ടി എംഎല്‍ക്കെതിരെ മൊഴി നല്‍കാന്‍ സരിത എസ് നായര്‍ തിരുവനന്തപുരം മജിസ്‌ട്രേറ്റ് കോടതിയില്‍ വൈകിയെത്തി. കേസ് കോടതി പരിഗണിക്കുന്ന സമയത്ത് മൊഴി നല്‍കാന്‍ എത്താത്തതിനാല്‍ കോടതി ഇനി സമയം നല്‍കാന്‍ കഴിയില്ലെന്ന് അറിയിച്ചു. കേസ് പരിഗണിക്കുന്നത് 29ലേക്ക് മാറ്റി.

മെയ് പത്തിനായിരുന്നു അബ്ദുള്ളക്കുട്ടി എംഎല്‍എ ലൈംഗികമായി പീഡിപ്പിച്ചെന്ന് ചൂണ്ടിക്കാട്ടി സരിത തിരുവനന്തപുരം കണ്ടോന്‍മെന്റ് വനിതാ സ്‌റ്റേഷനില്‍ പരാതി നല്‍കിയത്. സരിതയുടെ പരാതി പ്രകാരം തിരുവനന്തപുരം മസ്‌കറ്റ് ഹോട്ടലില്‍ വെച്ചാണ് അബ്ദുള്ളക്കുട്ടി ലൈംഗികമായി പീഡിപ്പിച്ചത്. അതെസമയം എ പി അബ്ദുള്ളക്കുട്ടി എംഎല്‍എക്ക് കണ്ണൂര്‍ ഡിസിസിയുടെ മുന്നറിയിപ്പ്.

കണ്ണൂര്‍ മണ്ഡലത്തില്‍ സജീവമാകണമെന്ന് ആവശ്യപ്പെട്ടാണ് ഡിസിസി അബ്ദുളളക്കുട്ടിക്ക് മുന്നറിയിപ്പ് നല്‍കിയത്. ഡിസിസി ഓഫീസില്‍ വിളിച്ചുവരുത്തിയാണ് നിര്‍ദ്ദേശം നല്‍കിയത്.
    
</TEXT>
</DOC>