<DOC>
<DOCNO>114071715274.utf8</DOCNO>
<TEXT>


           ആറന്മുള വിമാനത്താവളം; പദ്ധതിയെ ന്യായീകരിച്ച് ഉമ്മന്‍ചാണ്ടി    

Thursday 17 July 2014 3:07 pm IST

തിരുവനന്തപുരം: നിയമപരവും പരിസ്ഥിതി സൗഹാര്‍ദ്ദവുമെങ്കില്‍ ആറന്മുളയിലെ വിമാനത്താവള പദ്ധതിയെ സര്‍ക്കാര്‍ അനുകൂലിക്കുമെന്ന് മുഖ്യമന്ത്രി ഉമ്മന്‍ചാണ്ടി. നിയമസഭയിലാണ് നിര്‍ദ്ദിഷ്ട വിമാനത്താവള പദ്ധതിയെ ന്യായീകരിച്ച് മുഖ്യമന്ത്രി പ്രസ്താവന നടത്തിയത്.

വിമാനത്താവളത്തിന് പരിസ്ഥിതി അനുമതി വാങ്ങേണ്ടത് പദ്ധതി നടത്തിപ്പുകാരായ കമ്പനിയാണെന്നും ഉമ്മന്‍ചാണ്ടി ചൂണ്ടിക്കാട്ടി. ആറന്മുള വിമാനത്താവള പദ്ധതിയെ എതിര്‍ക്കുന്നവര്‍ ലോക്‌സഭാ തെരഞ്ഞെടുപ്പില്‍ അവിടത്തെ ഫലം എന്തായിരുന്നുവെന്ന് മനസിലാക്കണമെന്നും മുഖ്യമന്ത്രി പറഞ്ഞു.

അതേസമയം പരിസ്ഥിതിയെ സംരക്ഷിച്ചു കൊണ്ടുള്ള വികസനമാണ് വേണ്ടതെന്ന് ധനമന്ത്രി കെ.എം.മാണിയും പറഞ്ഞു. പരിസ്ഥിതി സൗഹാര്‍ദ്ദമായ വിമാനത്താവളമാണ് വേണ്ടതെന്നും അദ്ദേഹം പറഞ്ഞു.
    
</TEXT>
</DOC>