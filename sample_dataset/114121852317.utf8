<DOC>
<DOCNO>114121852317.utf8</DOCNO>
<TEXT>


           പുരാണപുരുഷന്‍    

Thursday 18 December 2014 7:18 pm IST

        സദാ ക്ഷോഭിച്ച്, സദാ പായുന്ന നിഷ്‌കരുണമായ കാര്യകാരണധാരയില്‍ കഴിവറ്റു തുണയറ്റുഴലുന്ന കെടുതോണിയോ അവന്‍?

വിധവയുടെ കണ്ണീരോ അനാഥരോദനമോ ഗൗനിക്കാതെ, ഒക്കെത്തകര്‍ത്തുരുണ്ടുപോകുന്ന കാരണചക്രത്തിന്റെ അടിയിലകപ്പെട്ട ക്ഷുദ്രശലഭമോ മനുഷ്യന്‍? ഇതോര്‍ത്ത് ഉള്ളം കുഴയുന്നു.

എന്നാലും പ്രകൃതിയുടെ നിയമം ഇതുതന്നെ. ഒരാശയ്ക്കും വകയില്ലേ? ഒരു രക്ഷയുമില്ലേ? ഈ ക്രന്ദനം നിരാശത നിറഞ്ഞ നെഞ്ചിന്റെ അടിത്തട്ടില്‍നിന്നു പൊന്തി കരുണയുടെ തിരുമഞ്ചത്തിലെത്തി; അവിടെനിന്നു ആശാവഹവും സാന്ത്വനപരവുമായ തിരുമൊഴികള്‍ അവതരിച്ച് ഒരു വൈദികര്‍ഷിയെ പ്രചോദിപ്പിച്ചു.

ലോകസമക്ഷം എഴുന്നേറ്റുനിന്ന് കാഹളധ്വനിയില്‍ ആ മംഗളവാര്‍ത്ത അവിടുന്നു വിളംബരം ചെയ്തു. അമൃതാനന്ദത്തിന്റെ അരുമക്കിടാങ്ങളേ! ദിവ്യധാമങ്ങളിലും നിവസിക്കുന്നവരേ! ഇരുളിനെല്ലാം അപ്പുറത്ത്, മായയ്ക്കപ്പുറത്ത്, ആദിത്യവര്‍ണനായ പുരാണപുരുഷനെ ഞാന്‍ കണ്ടിരിക്കുന്നു. അവനെ അറിഞ്ഞാല്‍മാത്രമേ നിങ്ങള്‍ മരണ പരമ്പരയില്‍നിന്ന് വിമുക്തമാവൂ.

 
    
</TEXT>
</DOC>