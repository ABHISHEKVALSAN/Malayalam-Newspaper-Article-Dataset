<DOC>
<DOCNO>114120247741.utf8</DOCNO>
<TEXT>


           നിക്ഷേപ സമാഹരണം; മാവേലിക്കര സഹകരണ ബാങ്കിന് ഒന്നാംസ്ഥാനം    

Tuesday 2 December 2014 10:02 pm IST

        മാവേലിക്കര: സംസ്ഥാന തല നിക്ഷേപ സമാഹരണം മാവേലിക്കര താലൂക്ക് സഹകരണ ബാങ്കിന് വീണ്ടും ഒന്നാംസ്ഥാനം. 2013-14 വര്‍ഷത്തില്‍ സഹകരണ നിക്ഷേപ സമാഹരണത്തില്‍ കാര്‍ഷികേതര വായ്പ സംഘങ്ങളിലാണ് ഒന്നാസ്ഥാനം കരസ്ഥമാക്കിയത്. കൊല്ലം ജില്ലാ സഹകരണ ബാങ്ക് ഓഡിറ്റോറിയത്തില്‍ മന്ത്രി ഷിബു ബേബി ജോണിന്റെ അദ്ധ്യക്ഷതയില്‍ സഹകരണ വകുപ്പ് മന്ത്രി സി.എന്‍. ബാലകൃഷ്ണനില്‍ നിന്നും സഹകരണ ബാങ്ക് പ്രസിഡന്റ് കോട്ടപ്പുറത്ത് വി.പ്രഭാകരന്‍പിള്ള ട്രോഫി ഏറ്റുവാങ്ങി. ജില്ലയില്‍ ഏറ്റവും അധികം നിക്ഷേപവും വായ്പയും ഓഹരി മൂലധനവുമുള്ള മാവേലിക്കര താലൂക്ക് സഹകരണ ബാങ്ക് കഴിഞ്ഞ പത്തു വര്‍ഷത്തിലേറയായി ഈ ബഹുമതി നിലനിര്‍ത്തി വരുന്നു.
    
</TEXT>
</DOC>