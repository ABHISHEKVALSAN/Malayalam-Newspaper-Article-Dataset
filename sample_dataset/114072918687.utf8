<DOC>
<DOCNO>114072918687.utf8</DOCNO>
<TEXT>


           കന്മഷഹര യഞ്ജത്തിന് നാളെ തുടക്കം    

Tuesday 29 July 2014 11:24 pm IST

        കൊച്ചി: അഖില കേരള തന്ത്രി സമാജത്തിന്റെ ആഭിമുഖ്യത്തില്‍ നടക്കുന്ന മൂന്നു ദിവസത്തെ കന്മഷഹര യജ്ഞത്തിന് നാളെ തുടക്കമാവും. അങ്കമാലി പടുപുഴ പ്ലാച്ചക്കാട് ക്ഷേത്രത്തില്‍  യഞ്ജം നടക്കുമെന്ന് ഭാരവാഹികള്‍ വാര്‍ത്താസമ്മേളനത്തില്‍ പറഞ്ഞു.

ഇതിനോടനുബന്ധിച്ച് കേരളീയ പൂജാ വിധികളുടെ തന്ത്രപ്രമാണഗ്രന്ഥമായ 'തന്ത്രസമുച്ചയ സമീക്ഷ അഥവാ വിചാരസത്രവും' നടക്കും. സമുച്ചയ പാരായണവും വ്യാഖ്യാനവും ചര്‍ച്ചകളും നടത്തി താന്ത്രിക കര്‍മ്മങ്ങളിലെ അവബോധം വര്‍ദ്ധിപ്പിക്കുക എന്നതാണ് യജ്ഞത്തിന്റെ ലക്ഷ്യം. യജ്ഞത്തിന്റെ ഭാഗമായി മഹാഗണപതി ഹോമം, മഹാസുകൃത ഹോമം, നവഗ്രഹ ശാന്തി ഹോമം, ഭഗവതിസേവ എന്നിവ നടക്കും.  വാര്‍ത്താ സമ്മേളനത്തില്‍ പ്രസിഡന്റ് വേഴപ്പറമ്പ് കൃഷ്ണന്‍ ഭട്ടതിരിപ്പാട്, ജനറല്‍ സെക്രട്ടറി കുഴിക്കാട്ട് എ.എ ഭട്ടതിരിപ്പാട്, കാളത്തിമേക്കാട്ട് പരമേശ്വരന്‍ ഭട്ടതിരിപ്പാട്, എക്‌സിക്യൂട്ടീവ് കമ്മിറ്റി അംഗം ചേന്നാസ് നാരായണന്‍ നമ്പൂതിരിപ്പാട് എന്നിവര്‍ പങ്കെടുത്തു.

    
</TEXT>
</DOC>