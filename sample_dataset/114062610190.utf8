<DOC>
<DOCNO>114062610190.utf8</DOCNO>
<TEXT>


            പ്രധാനാദ്ധ്യാപിക സ്ഥലം മാറ്റിയത്; അപ്പീല്‍ നല്‍കിയാല്‍ പരിഗണിക്കുമെന്ന് മുഖ്യമന്ത്രി    

Thursday 26 June 2014 5:48 pm IST



തിരുവനന്തപുരം: കോട്ടണ്‍ഹില്‍ സ്‌കൂളിലെ പ്രധാനാദ്ധ്യാപികയെ സ്ഥലംമാറ്റിയ വിഷയത്തില്‍ സര്‍ക്കാരിന് അപ്പീല്‍ നല്‍കിയാല്‍ പരിഗണിക്കുമെന്ന് മുഖ്യമന്ത്രി ഉമ്മന്‍ചാണ്ടി നിയമസഭയില്‍ പറഞ്ഞു. വിദ്യാഭ്യാസമന്ത്രിയെ വിമര്‍ശച്ചതിന്റെ പേരിലാണ് അദ്ധ്യാപികയെ സ്ഥലം മാറ്റാന്‍ ഉത്തരവിട്ടത്.

അതേസമയം നിയമസഭ സമ്മേളിക്കുന്‌പോള്‍ മന്ത്രിമാര്‍ കഴിവതും പൊതുപരിപാടികള്‍ ഒഴിവാക്കണമെന്ന് സ്പീക്കര്‍ ജി.കാര്‍ത്തികേയന്‍ റൂളിംഗ് നല്‍കി. കോട്ടണ്‍ഹില്‍ സ്‌കൂളിലെ പരിപാടിയില്‍ വിദ്യാഭ്യാസമന്ത്രി പി.കെ അബ്ദു റബ്ബ്  പങ്കെടുത്ത സംഭവം വിവാദമായ സാഹചര്യത്തിലാണിത്. ഈ പ്രശ്‌നത്തെ കുറിച്ച് പ്രതിപക്ഷ നേതാവ് വി.എസ്. അച്യുതാനന്ദന്‍ ക്രമപ്രശ്‌നം ഉന്നയിച്ചപ്പോഴായിരുന്നു കാര്‍ത്തികേയന്റെ ഈ റൂളിംഗ്.

സഭ സമ്മേളിക്കുന്‌പോള്‍ മന്ത്രിമാര്‍ ചടങ്ങുകളില്‍ പങ്കെടുക്കാന്‍ പോയത് ശരിയാണോയെന്നായിരുന്നു വി.എസിന്റെ ചോദ്യം.
    
</TEXT>
</DOC>