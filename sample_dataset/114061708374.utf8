<DOC>
<DOCNO>114061708374.utf8</DOCNO>
<TEXT>


           ഇറാഖിലെ മലയാളികളെ നാട്ടിലെത്തിക്കാന്‍ വേണ്ടത് ചെയ്യും: കെ സി ജോസഫ്    

Tuesday 17 June 2014 3:58 pm IST

തിരുവനന്തപുരം: ഇറാഖില്‍ കുടുങ്ങി കിടക്കുന്ന മലയാളികളെ നാട്ടില്‍ തിരികെ എത്തിക്കാന്‍ ആവശ്യമായത് ചെയ്യുമെന്ന് മന്ത്രി കെ. സി. ജോസഫ്. ഇതു സംബന്ധിച്ച കാര്യം നിയമസഭയിലാണ് മന്ത്രി അറിയിച്ചത്.

നാല്‍പ്പത്തഞ്ചില്‍ അധികം മലയാളികളാണ് ഇറഖിലെ തിക്രിത്തില്‍ മാത്രം കുടുങ്ങി കിടക്കുന്നത്. ഇറാഖില്‍ ആഭ്യന്തര സംഘര്‍ഷം രൂക്ഷമായി തുടരുന്ന സാഹചര്യത്തില്‍ 24 മണിക്കൂറും പ്രവര്‍ത്തിക്കുന്ന ഹെല്‍പ്പ് ഡെസ്‌ക്ക് നോര്‍ക്ക റൂട്ട്‌സില്‍ തുടങ്ങിയിട്ടുണ്ടെന്നും മന്ത്രി നിയമസഭയില്‍ അറിയിച്ചു.
    
</TEXT>
</DOC>