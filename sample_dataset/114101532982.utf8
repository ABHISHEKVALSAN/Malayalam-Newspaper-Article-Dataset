<DOC>
<DOCNO>114101532982.utf8</DOCNO>
<TEXT>


           സ്‌കൂളില്‍ നിന്ന് കമ്പ്യൂട്ടര്‍ മോഷണം പോയി    

Wednesday 15 October 2014 10:40 pm IST

        തൊടുപുഴ : നഗരമധ്യത്തിലെ സ്‌കൂളിനുള്ളില്‍ നിന്ന് കമ്പ്യൂട്ടര്‍ മോഷ്ടിച്ചു. തൊടുപുഴ പി.ഡബ്ല്യു.ഡി. റസ്റ്റ് ഹൗസിനു സമീപമുള്ള ഗവ.ഗേള്‍സ് ഹൈസ്‌കൂളിനോട് ചേര്‍ന്നുള്ള ഓപ്പണ്‍ സ്‌കൂളില്‍ നിന്നാണ് കമ്പ്യൂട്ടര്‍ മോഷ്ടിച്ചത്. ചൊവ്വാഴ്ച രാത്രിയിലാണ് മോഷണം നടന്നത്. അധികൃതര്‍ ഇന്നലെ സ്‌കൂള്‍ തുറന്നപ്പോഴാണ് മോഷണവിവരം പുറത്തറിയുന്നത്. നാല്‍പ്പതിനായിരം രൂപ വിലയുള്ള കമ്പ്യൂട്ടറാണ് മോഷണം പോയത്. തൊടുപുഴ പോലീസ് കേസെടുത്ത് അന്വേഷണം ആരംഭിച്ചു.
    
</TEXT>
</DOC>