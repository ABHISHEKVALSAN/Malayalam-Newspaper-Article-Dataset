<DOC>
<DOCNO>114032786806.utf8</DOCNO>
<TEXT>


           മാതാ അമൃതാനന്ദമയിക്ക്‌ ഫെയ്സ്ബുക്ക്‌ അക്കൗണ്ട്‌    

Thursday 27 March 2014 9:34 pm IST

കൊച്ചി: മാതാ അമൃതാനന്ദമയിയുടെ പേരില്‍ ഫെയ്സ്ബുക്ക്‌ അക്കൗണ്ട്‌ തുറന്നു. സോഷ്യല്‍ മീഡിയകള്‍ വഴി നടക്കുന്ന തെറ്റിദ്ധാരണകള്‍ നീക്കുകയാണ്‌ ഇതുവഴി മഠം ലക്ഷ്യമിടുന്നത്‌. അമൃതാനന്ദമയിയുടേതെന്ന പേരിലും അല്ലാതെയും മഠത്തെക്കുറിച്ച്‌ വരുന്ന പോസ്റ്റുകള്‍ ഭക്തര്‍ക്കിടയിലും പൊതുസമൂഹത്തിലും തെറ്റിദ്ധാരണകള്‍ വളര്‍ത്തുന്നുണ്ട്‌. ഈ കുറവ്‌ പരിഹരിക്കാനാണ്‌ പുതിയ അക്കൗണ്ടിലൂടെ ലക്ഷ്യമിടുന്നത്‌.
www.facebook.com/mataamritanandamayi എന്നതാണ്‌ വിലാസം. ഭക്തരുടെയും ശിഷ്യരുടെയും അഭ്യര്‍ത്ഥന കണക്കിലെടുത്ത്‌ അക്കൗണ്ട്‌ തുടങ്ങാന്‍ അമ്മ അനുവാദം നല്‍കുകയായിരുന്നുവെന്ന്‌ മഠം വക്താക്കള്‍ പറഞ്ഞു. ഇന്നലെയാണ്‌ അക്കൗണ്ട്‌ തുറന്നത്‌.

</TEXT>
</DOC>