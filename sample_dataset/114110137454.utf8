<DOC>
<DOCNO>114110137454.utf8</DOCNO>
<TEXT>


           പ്രൊഫസര്‍ ഗോപാലകൃഷ്ണന്റെ ലേഖനങ്ങള്‍ പ്രസിദ്ധീകരിക്കുന്നു    

Saturday 1 November 2014 9:09 pm IST

        കോഴിക്കോട്: അന്തരിച്ച പ്രമുഖ എഴുത്തുകാരന്‍ പ്രൊഫ. കെ. ഗോപാലകൃഷ്ണന്റെ ലേഖനങ്ങള്‍ സമാഹരിച്ചു പ്രസിദ്ധീകരിക്കുന്നു. സാഹിത്യം, അനുഭവം, ജീവിതം എന്നീ വിഭാഗങ്ങളിലാക്കി 500 പരം പേജുകള്‍ വരുന്ന തിരഞ്ഞെടുത്ത ലേഖനങ്ങളുടെ സമാഹാരം വള്ളത്തോള്‍ വിദ്യാപീഠമാണ് പ്രസിദ്ധീകരിക്കുന്നത്.

നവംബര്‍ 22-ന് കോഴിക്കോട് അളകാപുരിയില്‍ നടക്കുന്ന ചടങ്ങില്‍ എം.പി. വീരേന്ദ്രകുമാര്‍ പുസ്തകം പ്രകാശനം ചെയ്യും. ഡോ. എം. ജി. എസ്. നാരായണന്‍, ഡോ. എം.ആര്‍. രാഘവ വാര്യര്‍, ഡോ. ചാത്തനാത്ത് അച്യുതനുണ്ണി, പി.എം. നാരായണന്‍ തുടങ്ങിയവര്‍ പങ്കെടുക്കും.
    
</TEXT>
</DOC>