<DOC>
<DOCNO>114043095843.utf8</DOCNO>
<TEXT>


           വോട്ടിനായി ചിരഞ്ജീവി ക്യൂ മറികടന്നു; സമ്മതിദായകന്‍ ചോദ്യം ചെയ്തു    

Wednesday 30 April 2014 3:32 pm IST

ഹൈദരാബാദ്: ക്യൂ നില്‍ക്കാതെ വോട്ടു രേഖപ്പെടുത്താന്‍ ശ്രമിച്ച നടനും കേന്ദ്രമന്ത്രിയുമായ ചിരഞ്ജീവിയെ പോളിങ്ബൂത്തില്‍ സമ്മതിദായകന്‍ ചോദ്യം ചെയ്തു. ജൂബിലി ഹില്‍സിലെ പോളിങ് ബൂത്തിലാണ് സംഭവം. കുടുംബാംഗങ്ങള്‍ക്കൊപ്പമാണ് ചിരഞ്ജീവി വോട്ടു രേഖപ്പെടുത്താനെത്തിയത്.

ക്യൂ നില്‍ക്കാതെ പോളിങ് ബൂത്തിനകത്തേക്ക് കടക്കാന്‍ ശ്രമിച്ചപ്പോഴാണ് കാര്‍ത്തിക് എന്ന വോട്ടര്‍ ചിരഞ്ജീവിയെ തടഞ്ഞത്.ക്യൂവില്‍ നില്‍ക്കാനും കാര്‍ത്തിക് ആവശ്യപ്പെട്ടു.  താങ്കള്‍ക്ക് ക്യൂ നില്‍ക്കേണ്ടതില്ലെന്നാണോ ചിന്തിക്കുന്നതെന്നും ഇത് ശരിയാണോയെന്നും വോട്ടര്‍ ചോദിച്ചു. തുടര്‍ന്ന് മറ്റുള്ളവരും കാര്‍ത്തിക്കിനൊപ്പം ചേര്‍ന്നു.

ഒരാള്‍ പോലും ചിരഞ്ജീവിയെ പിന്തുണച്ചില്ല. തുടര്‍ന്ന് അദ്ദേഹവും കുടുംബവും ക്യൂവില്‍ നിന്നു തന്നെ വോട്ട് രേഖപ്പെടുത്തി.
    
</TEXT>
</DOC>