<DOC>
<DOCNO>114092125846.utf8</DOCNO>
<TEXT>


           ഗുജറാത്തില്‍ ഒ. രാജഗോപാല്‍ വിവിധ പരിപാടികളില്‍ പങ്കെടുത്തു    

Sunday 21 September 2014 11:05 am IST

        അഹമ്മദാബാദ് : ഗുജറാത്തിലെത്തിയ ഒ. രാജഗോപാല്‍ മലയാളി സംഘടനകളുടെ വിവിധ പരിപാടികളില്‍ പങ്കെടുത്തു. നായര്‍ വെല്‍ഫെയര്‍ അസോസിയേഷന്റെ ഓണാഘോഷ പരിപാടി അദ്ദേഹം ഉദ്ഘാടനം ചെയ്തു. കിഷോര്‍ ഭായി ചൗഹാന്‍ എംഎല്‍എ, സെഡാസ് ഹോസ്പിറ്റല്‍ സിഇഒ ഡോ. സാജന്‍ എസ്. നായര്‍, ജയേഷ് മേനോന്‍, എം.ആര്‍ ഗോപിനാഥന്‍ എന്നിവര്‍ സംസാരിച്ചു. എം. കൃഷ്ണകുമാര്‍ ആധ്യക്ഷ്യം വഹിച്ചു. സാംസ്‌കാരിക സമ്മേളനവും കലാപരിപാടികളും ഉണ്ടായിരുന്നു. മലയാളികളുടെ സാംസ്‌കാരിക സംഘടനയായ ഹരിദ്വാര്‍ മിത്രമണ്ഡലിന്റെ പൂജാപരിപാടികളിലും രാജഗോപാല്‍ പങ്കെടുത്തു. ഗുജറാത്ത് ഗവര്‍ണര്‍ ഒ.പി.കോഹിലിയുമായി രാജഗോപാല്‍ കൂടിക്കാഴ്ച നടത്തി. രാജഗോപാല്‍ കേരളത്തില്‍ ബിജെപി പ്രസിഡന്റായിരുന്നപ്പോള്‍ ദല്‍ഹിയില്‍ പ്രസിഡന്റായിരുന്ന കോഹ്‌ലി അന്നത്തെ ഓര്‍മ്മകള്‍ പങ്കുവച്ചു.
    
</TEXT>
</DOC>