<DOC>
<DOCNO>114092183505.utf8</DOCNO>
<TEXT>


           ഭരണത്തിനടുത്തൊന്നും കോണ്‍ഗ്രസ്സെത്തില്ല: കെ.പി. ധനപാലന്‍    

Sunday 21 September 2014 10:11 am IST

        തൃശൂര്‍: വരുന്ന കേന്ദ്ര മന്ത്രിസഭയില്‍ കോണ്‍ഗ്രസ്സ്‌ ഭരണത്തിനടുത്തൊന്നും എത്തില്ലെന്ന്‌ തൃശൂര്‍ മണ്ഡത്തിലെ കോണ്‍ഗ്രസ്‌ സ്ഥാനാര്‍ഥി കെ. പി. ധനപാലന്‍ പറഞ്ഞു. ചാലക്കുടിയും തൃശൂരും നിലനിര്‍ത്തണമെന്ന ലക്ഷ്യത്തോടെ തന്നെയാണ്‌ കോണ്‍ഗ്രസ്‌ സ്ഥാനാര്‍ഥികളെ പരസ്പരം മാറ്റിയത്‌. രണ്ടു സീറ്റും കോണ്‍ഗ്രസ്‌ നേടുമെന്ന ഉറച്ച വിശ്വാസമുണ്ടെന്നും അദ്ദേഹം തൃശൂര്‍ പ്രസ്‌ ക്ലബിന്റെ മുഖാമുഖം പരിപാടിയില്‍ പറഞ്ഞു. 
മറ്റു സംസ്ഥാനങ്ങളില്‍ പ്രതീക്ഷിച്ച പോലെ നേട്ടമുണ്ടാകില്ലെന്ന ആശങ്കയുളളതിനാല്‍ കേരളത്തില്‍ ഒരു സീറ്റെങ്കിലും കൂടുതല്‍ ജയിക്കണമെന്ന്‌ ഹൈക്കമാന്‍ഡ്‌ ആവശ്യപ്പെട്ടതായി ധനപാലന്‍ വ്യക്തമാക്കി. ഹൈക്കമാന്‍ഡ്‌ നിര്‍ദേശിച്ചതിനാലാണ്‌ സീറ്റു മാറിയതെന്നു അദ്ദേഹം വിശദീകരിച്ചു. കോണ്‍ഗ്രസ്‌ അടുക്കും ചിട്ടയുമില്ലാത്ത പാര്‍ട്ടിയാണ്‌. എന്നാല്‍ എന്നും ഗ്രൂപ്പുകളുടെ സമവായമുണ്ടാകും. ഗ്രൂപ്പുകളുടെ അതിര്‍വരമ്പ്‌ വിടാതെ നോക്കും. കരുണാകരന്‍ മുമ്പ്‌ ഇവിടെ തോറ്റത്‌ ചില രാഷ്ട്രീയ സാഹചര്യത്തിലാണ്‌. 
    
</TEXT>
</DOC>