<DOC>
<DOCNO>114030480474.utf8</DOCNO>
<TEXT>


           കാര്‍ഷിക വിദ്യാഭ്യാസ വായ്പകളിലെ ജപ്തി നടപടികള്‍ നിര്‍ത്തി വയ്ക്കും    

Tuesday 4 March 2014 2:34 pm IST

തിരുവനന്തപുരം: കാര്‍ഷിക വിദ്യാഭ്യാസ വായ്പകളിലെ ജപ്തി നടപടി നിര്‍ത്തി വയ്ക്കുമെന്ന് മുഖ്യമന്ത്രി. സഹകരണ ബാങ്കുകളിലെ മൂന്നു ലക്ഷം രൂപവരെയുള്ള ജപ്തി നടപടികളാണ് നിര്‍ത്തി വയ്ക്കാന്‍ തീരുമാനിച്ചിരിക്കുന്നത്. ജൂണ്‍ 30 വരെയാണ് ജപ്തി നടപടികള്‍ നിര്‍ത്തി വയ്ക്കുന്നത്.

അഞ്ചു ലക്ഷം രൂപവരെയുള്ള കാര്‍ഷിക വിദ്യാഭ്യസ വായ്പകളില്‍ ജപ്തി നടപടികള്‍ നിര്‍ത്തി വയ്ക്കാന്‍ ദേശസാത്കൃത,ഷെഡ്യൂള്‍ ബാങ്കുകള്‍ക്കു നിര്‍ദേശം നല്‍കാനും തീരുമാനിച്ചിട്ടുണ്ട്. വരള്‍ച്ച കണക്കതിലെടുത്താണ് ഈ തീരുമാനം. പത്താം ശമ്പളം കമ്മീഷന്റെ സേവന വേതന വ്യവസ്ഥകള്‍ സര്‍ക്കാര്‍ അംഗീകരിച്ചു. സംസ്ഥാനത്ത് വരള്‍ച്ചയെ നേരിടാന്‍ നടപടികള്‍ സ്വീകരിക്കാനും മന്ത്രിസഭായോഗം തീരുമാനിച്ചു.

വിഭിന്ന ശേഷിയുളള കുട്ടികള്‍ക്കായി 278 സ്‌കൂളുകള്‍ക്ക് പ്രത്യേക പരിഗണന നല്‍കാനും അത്തരത്തിലെ നാല്‍പ്പതു സ്‌കൂളുകള്‍ എയ്ഡഡാക്കി മാറ്റാനും മന്ത്രിസഭാ യോഗം തീരുമാനിച്ചു. ആരോഗ്യ വകുപ്പില്‍ ഫാര്‍മസിസ്റ്റ് ഗ്രേഡ്2വില്‍ 40 തസ്തികകള്‍ സൃഷ്ടിച്ചതായും മന്ത്രിസഭാ യോഗത്തിനു ശേഷം മുഖ്യമന്ത്രി പറഞ്ഞു. കായല്‍ കൈമാറ്റത്തെ കുറിച്ച് വിശദമായി പരിശോധിക്കുമെന്നും മുഖ്യമന്ത്രി അറിയിച്ചു.
    
</TEXT>
</DOC>