<DOC>
<DOCNO>114021074764.utf8</DOCNO>
<TEXT>


           പാര്‍ലമെന്റ് എം.പിമാര്‍ക്ക് ബഹളം വയ്ക്കാനുള്ള സ്ഥലമല്ല: രാഷ്ട്രപതി    

Monday 10 February 2014 3:42 pm IST

ന്യൂദല്‍ഹി: പാര്‍ലമെന്റ് എം.പിമാര്‍ക്ക് ബഹളം വയ്ക്കാനുള്ള സ്ഥലമല്ലെന്നും ജനങ്ങളെ ബാധിക്കുന്ന പ്രശ്‌നങ്ങള്‍ ചര്‍ച്ച ചെയ്യാനുള്ള സ്ഥലമാണെന്നും രാഷ്ട്രപതി പ്രണബ് മുഖര്‍ജി.

പാര്‍ലമെന്റില്‍ എല്ലാ എം.പിമാരും നിയമങ്ങള്‍ പാലിക്കണമെന്നും അദ്ദേഹം കൂട്ടിച്ചേര്‍ത്തു. ജനാധിപത്യത്തിലെ ഗംഗോത്രിയാണ് പാര്‍ലമെന്റ്. ഗംഗോത്രി മലിനമായാല്‍ ഗംഗയെ ശുദ്ധീകരിക്കനാവില്ലെന്നും അദ്ദേഹം പറഞ്ഞു.

കഴിഞ്ഞ ദിവസങ്ങളില്‍ തെലുങ്കാന സംസ്ഥാന രൂപീകരണത്തെ അനൂകലിച്ചും പ്രതികൂലിച്ചും പാര്‍ലമെന്റിന്റെ ഇരു സഭകളിലും ബഹളം ഉയര്‍ന്നതിനെ തുടര്‍ന്ന് സഭാ സ്തംഭിച്ചിരുന്നു. ഈ പശ്ചാത്തലത്തിലാണ് രാഷ്ട്രപതി എം.പിമാരെ രൂക്ഷമായി വിമര്‍ശിച്ചത്.
    
</TEXT>
</DOC>