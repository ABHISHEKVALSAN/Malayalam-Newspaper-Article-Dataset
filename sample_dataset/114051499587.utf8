<DOC>
<DOCNO>114051499587.utf8</DOCNO>
<TEXT>


           അസുസ്‌ തിരുവനന്തപുരത്ത്‌ ആദ്യ ഷോറൂം ആരംഭിച്ചു    

Wednesday 14 May 2014 8:05 pm IST

തിരുവനന്തപുരം: വിവരസാങ്കേതികതയുടെ പുതിയ അനുഭവങ്ങള്‍ തരുന്ന പ്രമുഖ ബ്രാന്‍ഡായ അസുസ്‌ തിരുവനന്തപുരത്തെ ആദ്യ എക്സ്ക്ലൊാസെവ്‌ ഷോറൂം തുറന്നു. കമ്പനി മാര്‍ക്കറ്റിങ്‌ ഹെഡ്‌ അരീന്ദം സാഹ ഷോ റൂമിന്റെ ഉദ്ഘാടനം നിര്‍വഹിച്ചു. അസുസ്‌ കേരള മാര്‍ക്കറ്റിങ്‌ ഹെഡ്‌ ജെറി ദേവസ്യ, തിരുവനന്തപുരം ചാനല്‍ മാനേജര്‍ ബിനോയി, ലോക്‌ ടെക്‌ മാനേജിങ്‌ ഡയറക്ടര്‍ എസ്‌. കെ ഹരികുമാര്‍ എന്നിവര്‍ പങ്കെടുത്തു. ടച്ച്‌ നോട്ട്ബുക്കുകള്‍, അള്‍ട്രാബുക്ക്സ്‌, ടാബ്ലറ്റുകള്‍, ഫാബ്ലറ്റുകള്‍, നോട്ട്ബുക്ക്‌ തുടങ്ങിയവ ലഭ്യമാണ്‌. കേശവദാസപുരത്ത്‌ ചൈതന്യ കണ്ണാശുപത്രിക്കു എതിര്‍വശത്തുള്ള എബനെസര്‍ ബില്‍ഡിങ്ങിലാണ്‌ ലോഗ്ടെക്‍ഇന്‍ഫോവേ പ്രൈവറ്റ്‌ ലിമിറ്റഡ്‌ എന്ന അസുസ്‌ സ്റ്റോര്‍ ആരംഭിച്ചിരിക്കുന്നത്‌. തിരുവനന്തപുരത്തെ അസുസിന്റെ ആദ്യ റീട്ടെയില്‍ സ്റ്റോറും സംസ്ഥാനത്തെ നാലാമത്തെ സ്റ്റോറുമാണ്‌. കൊച്ചി, കോട്ടയം, കണ്ണൂര്‍ എന്നിവിടങ്ങിലാണ്‌ നേരത്തെ സ്റ്റോറുകളുള്ളത്‌.
    
</TEXT>
</DOC>