<DOC>
<DOCNO>114033188190.utf8</DOCNO>
<TEXT>


           ഉമ്മന്‍ചാണ്ടിയും എ.കെ. ആന്റണിയും പ്രചാരണത്തിന്‌ എത്തും    

Monday 31 March 2014 9:53 pm IST

        കൊച്ചി: യുഡിഎഫ്‌ സ്ഥാനാര്‍ഥി പ്രൊഫ. കെ. വി. തോമസിന്റെ തെരഞ്ഞെടുപ്പു പ്രചരണാര്‍ത്ഥം സംസ്ഥാന നേതാക്കള്‍ എറണാകുളം പാര്‍ലിമെനൃ മണ്ഡലത്തിലെത്തും. ഇന്നു എറണാകുളത്തു എത്തുന്ന മുഖ്യമന്ത്രി ഉമ്മന്‍ചാണ്ടി വൈകിട്ട്‌ ആറു മണിക്ക്‌ പറവൂര്‍ തെക്കമശ്ശേരി, ഏഴു മണിക്ക്‌ വൈപ്പിന്‍ പള്ളത്താം കുളങ്ങര എട്ടു മണിക്ക്‌ എറണാകുളം പച്ചാളം എട്ടര മണിക്ക്‌ തൃപ്പുണിത്തുറ മരട്‌ എന്നിവിടങ്ങളില്‍ പ്രസംഗിക്കും.
അഭ്യന്തര മന്ത്രി രമേശ്‌ ചെന്നിത്തല നാളെ അഞ്ചു മണിക്ക്‌ തൃപ്പുണിത്തുറ ജങ്ക്ഷന്‍ , അഞ്ചരയ്ക്ക്‌ തൃക്കാക്കര , ആറിനു കടുങ്ങല്ലൂര്‍ , ഏഴു മണിക്ക്‌ നായരമ്പലം, എട്ടു മണിക്‌ മട്ടാഞ്ചേരി ലോബോ ജങ്ക്ഷന്‍ എന്നിവിടങ്ങളില്‍ പ്രസംഗിക്കും.
തുടര്‍ന്ന്‌ വരുന്ന ദിവസങ്ങളില്‍ കെ.എം. മാണി, പി.ജെ. ജോസഫ്‌, തിരുവഞ്ചൂര്‍ രാധാകൃഷ്ണന്‍, എം. എം. ഹസ്സന്‍, വി.ഡി. സതീശന്‍ എന്നിവരും എത്തിച്ചേരും. എ.കെ. ആന്റണി ഏപ്രില്‍ മൂന്നിന്‌ എത്തും. 
    
</TEXT>
</DOC>