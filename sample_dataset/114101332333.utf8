<DOC>
<DOCNO>114101332333.utf8</DOCNO>
<TEXT>


           ബസ് സര്‍വീസുകള്‍ വെട്ടിക്കുറച്ചു; യാത്രാക്ലേശം രൂക്ഷം    

Monday 13 October 2014 7:45 pm IST

        ആലപ്പുഴ: ഡീസല്‍ വിതരണം മുടങ്ങിയതിനെ തുടര്‍ന്ന് കെഎസ്ആര്‍ടിസിയുടെ വിവിധ ഡിപ്പോകളില്‍ സര്‍വീസുകള്‍ വെട്ടിക്കുറച്ചത് യാത്രാക്ലേശം രൂക്ഷമാക്കി. ശനി, ഞായര്‍ ദിവസങ്ങളില്‍ പല ഡിപ്പോകളിലും ഡീസല്‍ എത്തിക്കാത്തതാണ് പ്രതിസന്ധി സൃഷ്ടിക്കുന്നത്. ഡീസല്‍ ലഭ്യമായ തൊട്ടടുത്ത ഡിപ്പോകളില്‍ നിന്ന് ഡീസല്‍ എത്തിച്ചാണ് ഏറ്റവും പ്രധാനപ്പെട്ട സര്‍വീസുകള്‍ തിങ്കളാഴ്ച നടത്തിയത്. ഉച്ചകഴിഞ്ഞ് ഡീസല്‍ എത്തിയതോടെയാണ് പ്രതിസന്ധിക്ക് പരിഹാരമായത്.അവധി കഴിഞ്ഞ് ഉദ്യോഗസ്ഥര്‍ അടക്കമുള്ള യാത്രക്കാര്‍ ബസുകളെ ആശ്രയിക്കുന്ന തിങ്കളാഴ്ച തന്നെ സര്‍വീസുകള്‍ വെട്ടിക്കുറച്ചത് ദുരിതം വര്‍ദ്ധിപ്പിച്ചു.
    
</TEXT>
</DOC>