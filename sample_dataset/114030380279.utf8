<DOC>
<DOCNO>114030380279.utf8</DOCNO>
<TEXT>


           ദേശാഭിമാനിക്കെതിരെ അപകീര്‍ത്തി ഹര്‍ജി    

Monday 3 March 2014 8:37 pm IST

        കൊച്ചി: ഗുജറാത്ത്‌ മുഖ്യമന്ത്രി നരേന്ദ്രമോദിക്കെതിരെ അപകീര്‍ത്തികരമായ ലേഖനം പ്രസിദ്ധീകരിച്ചുവെന്ന്‌ ആരോപിച്ച്‌ ദേശാഭിമാനി ചീഫ്‌ എഡിറ്റര്‍ വി.ദക്ഷിണാമൂര്‍ത്തിക്കും, പ്രസാധകനായ ജയരാജനും ലേഖകന്‍ ആര്‍.എസ്‌.ബാബുവിനും എതിരെ അപകീര്‍ത്തി ഹര്‍ജി. 
നിയമ വിദ്യാര്‍ത്ഥിയും എ.ബി.വി.പി പ്രവര്‍ത്തകനും, യുവമോര്‍ച്ച കോടനാട്‌ യൂണിറ്റ്‌ സെക്രട്ടറിയുമായ അജീഷ്‌ ആണ്‌ അഡ്വ.ജോസഫ്‌ റോണി ജോസ്‌ മുഖേനെ എറണാകുളം ചീഫ്‌ ജുഡീഷ്യല്‍ മജിസ്ട്രേട്ട്‌ കോടതിയില്‍ ഹര്‍ജി സമര്‍പ്പിച്ചിരിക്കുന്നത്‌.അമ്മയുടെ മോദിഭക്തി എന്ന തലക്കെട്ടില്‍ ദേശാഭിമാനിയില്‍ വന്ന ലേഖനം മോദിയേയും, മാതാ അമൃതാനന്ദമയിയേയും സംഘ്‌ പരിവാര്‍ പ്രസ്ഥാനങ്ങളേയും അപകീര്‍ത്തിപ്പെടുത്തുന്ന രീതിയിലുളളതാണെന്നും വസ്തുതയ്ക്ക്‌ നിരക്കാത്ത വിവരങ്ങള്‍ ഉള്‍പ്പെടുത്തിയവയാണെന്നും ചൂണ്ടിക്കാണിച്ചാണ്‌ ഹര്‍ജി. 
    
</TEXT>
</DOC>