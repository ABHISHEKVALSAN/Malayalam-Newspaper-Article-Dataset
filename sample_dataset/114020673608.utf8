<DOC>
<DOCNO>114020673608.utf8</DOCNO>
<TEXT>


           കെ കെ രമയ്ക്കും ആര്‍എംപി പ്രവര്‍ത്തകര്‍ക്കുമെതിരേ കേസ്    

Thursday 6 February 2014 10:28 am IST

തിരുവനന്തപുരം: ടി. പി ചന്ദ്രശേഖരന്‍ വധക്കേസിലെ ഗൂഢാലോചന സിബിഐക്ക് കൈമാറണമെന്നാവശ്യപ്പെട്ട് സെക്രട്ടറിയേറ്റിനു മുന്നില്‍ സമരം നടത്തുന്ന രമക്കും ആര്‍എംപി പ്രവര്‍ത്തകര്‍ക്കുമെതിരേ കേസ്. സെക്രട്ടറിയേറ്റിനു മുന്നില്‍ സമരപ്പന്തല്‍ കെട്ടിയതിനാണ് കേസ്.

രമക്കു പുറമേ എന്‍. വേണു, അഡ്വ. കുമാരന്‍ കുട്ടി, പേരൂര്‍ക്കട മോഹനന്‍, ഹരിഹരന്‍ തുടങ്ങിയ നേതാക്കള്‍ക്കെതിരേയും 200ഓളം കണ്ടാലറിയാവുന്ന ആര്‍എംപി പ്രവര്‍ത്തകര്‍ക്കെതിരേയുമാണ് കേസ് എടുത്തിരിക്കുന്നത്.

സെക്രട്ടറിയേറ്റിനു മുന്നില്‍ സമരപ്പന്തല്‍ കെട്ടി വഴി തടസപ്പെടുത്തിയെന്ന് ചൂണ്ടിക്കാട്ടിയാണ് കേസ്. ഐപിസി 143, 147, 149 എന്നീ വകുപ്പുകള്‍ പ്രകാരമാണ് കേസ്. കന്റോണ്‍മെന്റ് പൊലീസാണ് കേസ് രജിസ്റ്റര്‍ ചെയ്തത്.
    
</TEXT>
</DOC>