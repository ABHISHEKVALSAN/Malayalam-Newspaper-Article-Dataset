<DOC>
<DOCNO>114102736236.utf8</DOCNO>
<TEXT>


           മനോജ് വധം എകെജി സെന്ററില്‍ ഉരുത്തിരിഞ്ഞ യുദ്ധമനശാസ്ത്രം    

Monday 27 October 2014 10:49 pm IST

        തൃശൂര്‍:എകെജി സെന്ററില്‍ നിന്ന് ഉരുതിരിഞ്ഞ യുദ്ധമനശാസ്ത്രമാണ് കണ്ണൂരില്‍ ആര്‍എസ്എസ് ശാരീരിക്ശിക്ഷണ്‍ പ്രമുഖ് മനോജിന്റെ കൊലപാതകമെന്ന് സംശയിക്കേണ്ടിയിരിക്കുന്നുവെന്ന് കേസരി മുഖ്യ പത്രാധിപര്‍ ഡോ.എന്‍.ആര്‍.മധു പറഞ്ഞു. അതുകൊണ്ടാണ് കൊലപാതകം നടന്ന് അഞ്ച് നിമിഷത്തിനുള്ളില്‍ ചാനലുകളില്‍ പ്രതിയല്ലാതിരുന്നിട്ടുകുടി മനോജ് പ്രതിയാണെന്ന തരത്തില്‍ ഫ്ലാഷ് ന്യുസ് വന്നതെന്നും അദ്ദേഹം പറഞ്ഞു. കേസരി വിചാര സദസ്സ് ഉദ്ഘാടനം ചെയ്ത് സംസാരിക്കുകയായിരുന്നു അദ്ദേഹം.

മനോജ് വധാര്‍ഹനണെന്ന് വരുത്തിത്തീര്‍ക്കാനുള്ള കുത്സിത ശ്രമമാണ് ഇതിലുടെ ഇടതുപക്ഷ മാധ്യമ ഭീകരത നടത്തിയത്.അച്ചടി മാധ്യമങ്ങളെ ദൃശ്യ മാധ്യമങ്ങള്‍ അപഹരിച്ചതായി അദ്ദേഹം പറഞ്ഞു. എന്നാല്‍ ദൃശ്യ മാധ്യമങ്ങള്‍ നമ്മുടെ സ്വീകരണ മുറികളിലേക്ക് എത്തിക്കുന്നത് ഭാഗികസത്യങ്ങള്‍ മാത്രമാണ്. ഇതിനെ വെളിച്ചത്ത് കൊണ്ടുവരികയാണ് ഇപ്പോള്‍ സോഷ്യല്‍ മീഡിയ ചെയ്യുന്നത്. മാധ്യമ ജിഹാദികള്‍ മുഖ്യധാര മാധ്യമങ്ങളെ കയ്യടിക്കികഴിഞ്ഞു.യുദ്ധസമാനമായ അവസ്ഥയിലാണ് ഇന്ന് മാധ്യമ ലോകം.കേരളത്തിലെ മാധ്യമരംഗം അധ:പതനത്തിന്റെ നെല്ലിപടിയിലെത്തി നില്‍ക്കുകയാണ്. ജനാധിപത്യ സംരക്ഷിക്കേണ്ട മാധ്യമങ്ങളില്‍ ചിലര്‍ ശിഥിലീകരണത്തിനാണ് ശ്രമം നടക്കുന്നതെന്നും അദ്ദേഹം കുട്ടി ചേര്‍ത്തു.

ചടങ്ങില്‍ ആര്‍എസ്എസ് മഹാനഗര്‍ സംഘചാലക് ജി.മഹാദേവന്‍ അദ്ധ്യക്ഷത വഹിച്ചു.ജനം ടി.വി. മാനേജിംഗ് ഡയറക്ടര്‍ പി.വിശ്വരൂപന്‍ സംസാരിച്ചു.ജില്ലാ പ്രചാര്‍ പ്രമുഖ് മനേഷ് സ്വാഗതം പറഞ്ഞു.
    
</TEXT>
</DOC>