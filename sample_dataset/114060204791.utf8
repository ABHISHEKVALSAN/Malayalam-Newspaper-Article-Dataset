<DOC>
<DOCNO>114060204791.utf8</DOCNO>
<TEXT>


           സില്‍വി സുനിലിനെ ആപില്‍ നിന്നും സസ്‌പെന്റ് ചെയ്തു    

Monday 2 June 2014 11:26 am IST

കൊച്ചി: ആം ആദ്മി പാര്‍ട്ടി ഇടുക്കി ലോക്‌സഭ സ്ഥാനാര്‍ഥി ആയിരുന്ന സില്‍വി സുനിലിനെ ആറുമാസത്തേയ്ക്ക് പാര്‍ടിയില്‍ നിന്നും സസ്‌പെന്റ് ചെയ്തതായി സംസ്ഥാന വക്താവ് കെപി രതീഷ് അറിയിച്ചു. പ്രവര്‍ത്തകര്‍ക്കെതിരെ പോലീസിലും പാര്‍ട്ടിക്കകത്തും  നല്‍കിയ തെറ്റായ പരാതിയുടെ അടിസ്ഥാനത്തിലാണ് നടപടി.

സംഭവത്തെക്കുറിച്ച് അന്വേഷിക്കാന്‍ പാര്‍ട്ടി നിയോഗിച്ച ഡോക്ടര്‍ ശൈലജ മേനോന്‍, അജിത്‌ ജോയ്, ശ്രീമതി ആര്‍ പദ്മകുമാരി എന്നിവര്‍ അടങ്ങുന്ന മൂന്നംഗ കമ്മീഷന്‍ നടത്തിയ അന്വേഷണ റിപ്പോര്‍ട്ടിന്റെ അടിസ്ഥാനത്തില്‍ എക്സിക്യുട്ടീവ് കമ്മിറ്റിയാണ് സസ്‌പെന്റ് നടപടി സ്വീകരിച്ചത്. 

അടിഥാന രഹിതമായ പരാതിയുമായി മാധ്യമങ്ങളെ സമീപിച്ചതിലൂടെ സില്‍‌വി പാര്‍ട്ടിയുടെ പ്രതിച്ചായയില്‍ മങ്ങല്‍ ഏല്‍പ്പിച്ചതായി എക്സിക്യൂട്ടീവ് കമ്മിറ്റി വിലയിരുത്തി. 
    
</TEXT>
</DOC>