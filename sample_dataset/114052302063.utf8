<DOC>
<DOCNO>114052302063.utf8</DOCNO>
<TEXT>


           ആര്‍എസ്പി യുഡിഎഫില്‍ ഉറച്ചു നില്‍ക്കും: എന്‍.കെ.പ്രേമചന്ദ്രന്‍    

Friday 23 May 2014 2:49 pm IST

ന്യൂദല്‍ഹി: ആര്‍എസ്പിയുടെ കേരളഘടകം യുഡിഎഫില്‍ ഉറച്ചു നില്‍ക്കുമെന്ന് എന്‍.കെ.പ്രേമചന്ദ്രന്‍ എം.പി പറഞ്ഞു. ഏത് മുന്നണിയില്‍ നിന്നാലും ആ മുന്നണിയുടെ താല്‍പര്യത്തിനും കെട്ടുറപ്പിനും വേണ്ടി നില കൊള്ളുമെന്നും അദ്ദേഹം ദല്‍ഹിയില്‍ മാദ്ധ്യമപ്രവര്‍ത്തകരോട് പറഞ്ഞു.

ആര്‍എസ്പിയുടെ വ്യക്തിത്വത്തില്‍ നിന്നുകൊണ്ട് നയപരമായ തീരുമാനങ്ങള്‍ പാര്‍ട്ടി കൈക്കൊള്ളും. ആര്‍എസ്പിയുടെ ഭാവി പരിപാടികള്‍ സംബന്ധിച്ച് തീരുമാനം കൈക്കൊള്ളേണ്ടത് കേന്ദ്ര നേതൃത്വമാണ്.

കേരളത്തില്‍ യുഡിഎഫിനൊപ്പം ഉറച്ചു നില്‍ക്കുന്ന ആര്‍എസ്പിയുടെ നിലപാട് മനസിലാക്കി വേണം തീരുമാനം കൈക്കൊള്ളാനെന്നും പ്രേമചന്ദ്രന്‍ പറഞ്ഞു. സിപിഎം സംസ്ഥാന സെക്രട്ടറി പിണറായി വിജയന്‍ നടത്തിയ 'പരനാറി' പ്രയോഗത്തോട് കേരളത്തിലെ ജനങ്ങള്‍ പ്രതികരിച്ചുവെന്നും അദ്ദേഹം ഒരു ചോദ്യത്തിന് മറുപടിയായി പറഞ്ഞു.
    
</TEXT>
</DOC>