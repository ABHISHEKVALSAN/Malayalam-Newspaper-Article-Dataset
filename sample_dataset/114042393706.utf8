<DOC>
<DOCNO>114042393706.utf8</DOCNO>
<TEXT>


           ജാര്‍ഖണ്ഡില്‍ 14കാരിയെ സ്കൂള്‍ വിദ്യാര്‍ത്ഥികള്‍ കൂട്ടമാനഭംഗത്തിനിരയാക്കി    

Wednesday 23 April 2014 10:47 am IST

ലൊഹര്‍ദാഗ: ജാര്‍ഖണ്ഡില്‍ പതിനാല് വയസുകാരി പെണ്‍കുട്ടിയെ സ്കൂള്‍ വിദ്യാര്‍ത്ഥികള്‍ കൂട്ടമാനഭംഗത്തിനിരയാക്കി. ലൊഹര്‍ദാഗ ജില്ലയിലെ നാഗിയ വില്ലേജിലാണ് സംഭവം നടന്നത്. ആറാം ക്ലാസില്‍ പഠിക്കുന്ന പെണ്‍കുട്ടിയെ എട്ടാം ക്ലാസില്‍ പഠിക്കുന്ന വിദ്യാര്‍ത്ഥികള്‍ ഒരു വീട്ടിലേക്ക് വിളിച്ചു വരുത്തി പീഡിപ്പിച്ചത്.

ഏപ്രില്‍ പതിനാറിനും പതിനെട്ടിനും ഇടയിലാണ് പീഡനം നടന്നത്. ഇന്ന് പെണ്‍കുട്ടിയുടെ വീട്ടുകാര്‍ പോലീസില്‍ പരാതി നല്‍കിയതോടെയാണ് വാര്‍ത്ത പുറം‌ലോകം അറിയുന്നത്. പ്രതികളെ തിരിച്ചറിഞ്ഞിട്ടുണ്ടെന്നും ഉടന്‍ തന്നെ അറസ്റ്റ് ചെയ്യുമെന്നും പോലീസ് അറിയിച്ചു. 

    
</TEXT>
</DOC>