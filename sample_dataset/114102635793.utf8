<DOC>
<DOCNO>114102635793.utf8</DOCNO>
<TEXT>


           മുന്‍ എം.പി എ. ചാള്‍സ് അന്തരിച്ചു    

Sunday 26 October 2014 11:39 am IST

        തിരുവനന്തപുരം: തിരുവനന്തപുരം മുന്‍ എം.പി എ. ചാള്‍സ് (84) അന്തരിച്ചു. വൃക്ക സംബന്ധമായ അസുഖത്തെ തുടര്‍ന്ന് ഏറെക്കാലമായി ചികിത്സയിലായിരുന്ന അദ്ദേഹം ഞായറാഴ്ച രാവിലെ 9.30നാണ് അന്തരിച്ചത്. സംസ്‌കാരം പിന്നീട് നടക്കും.

തിരുവനന്തപുരത്തു നിന്നും മൂന്നു തവണ ലോക്‌സഭയിലേയ്ക്ക് തെരഞ്ഞെടുക്കപ്പെട്ടിട്ടുണ്ട്. 1984, 89, 91 വര്‍ഷങ്ങളിലാണ് അദ്ദേഹം തിരുവനന്തപുരത്തുനിന്നും എം.പിയായി തെരഞ്ഞെടുക്കപ്പെട്ടത്. 1991ല്‍ കോണ്‍ഗ്രസ് നിര്‍വാഹക സമിതി അംഗമായും പ്രവര്‍ത്തിച്ചു.

1984ല്‍ കെ. കരുണാകരന്റെ നിര്‍ദേശത്തെ തുടര്‍ന്ന് എ. നീലലോഹിത ദാസന്‍ നാടാരെ നേരിടാനാണ് ചാള്‍സിനെ തിരുവനന്തപുരത്ത് സ്ഥാനാര്‍ഥിയായി ഇറക്കിയത്.  കോണ്‍ഗ്രസ് ടിക്കറ്റില്‍ മത്സരിച്ച് എം.എന്‍ ഗോവിന്ദന്‍ നായരെ പരാജയപ്പെടുത്തിയ നാടാര്‍ ഇടതുപക്ഷത്തേക്ക് പോവുകയായിരുന്നു. പിഎസ്‌സി അംഗവും സിഎസ്‌ഐ ദക്ഷിണ മേഖല മഹാ ഇടവക സെക്രട്ടറിയുമായിരുന്നു. 1991ല്‍ കോണ്‍ഗ്രസ് പാര്‍ലമെന്ററി നിര്‍വാഹക സമിതി അംഗമായും സേവനം അനുഷ്ഠിച്ചിട്ടുണ്ട്.

ചാള്‍സ് മികച്ചൊരു പാര്‍ലമെന്‍േററിയനായിരുന്നെന്ന് മരണത്തില്‍ അനുശോചിച്ച് കോണ്‍ഗ്രസ് നേതാവ് കെ.മുരളീധരന്‍ എം.എല്‍.എ പറഞ്ഞു.
    
</TEXT>
</DOC>