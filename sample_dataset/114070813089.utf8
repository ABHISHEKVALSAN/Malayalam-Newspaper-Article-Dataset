<DOC>
<DOCNO>114070813089.utf8</DOCNO>
<TEXT>


           കൊലപാതകക്കേസില്‍ മുന്‍ രാഷ്ട്രപതി പ്രതിഭാ പാട്ടീലിന്റെ സഹോദരന്‍ പ്രതി    

Tuesday 8 July 2014 11:14 am IST

ന്യൂദല്‍ഹി: മുന്‍ രാഷ്ട്രപതി പ്രതിഭാ പാട്ടീലിന്റെ സഹോദരനെതിരെ കൊലപാതകത്തിനു പോലീസ് കേസെടുത്തു . 2005 സെപ്റ്റംബറില്‍ ഇംഗ്ലീഷ് പ്രൊഫസ്സറായ വി ജി പാട്ടീല്‍ കൊലചെയ്യപ്പെട്ട കേസിലാണ് പ്രതിഭാ പാട്ടീലിന്റെ ഇളയ സഹോദരനും കോണ്‍ഗ്രസ് നേതാവുമായ ഗജേന്ദ്ര നാരായണ്‍ പാട്ടീല്‍ പ്രതിയാക്കപ്പെട്ടത് .

ഗജേന്ദ്രയാണ് കൊലപാതകത്തിന്റെ സൂത്രധാരനെന്ന് കൊല്ലപ്പെട്ട പ്രൊഫസ്സറുടെ, ഭാര്യ ആരോപിച്ചിരുന്നു. രാഷ്ട്രീയ വൈരാഗ്യമാണ് കൊലപാതകത്തിന് കാരണമെന്നും അവര്‍ പറഞ്ഞിരുന്നു. ഗജേന്ദ്ര നാരായണ്‍ പാട്ടീലിനു പുറമെ മുന്‍ എംഎല്‍എ കൂടിയായ ഡോ.ഉല്ലാസ് പാട്ടീലും കുറ്റക്കാരനാണെന്ന് കോടതി കണ്ടെത്തിയിട്ടുണ്ട്. 

2007ല്‍ പ്രതിഭാപാട്ടീല്‍ രാജസ്ഥാന്‍ ഗവര്‍ണറായിരുന്ന കാലഘട്ടത്തില്‍ അന്വേഷണത്തെ സ്വാധീനിക്കാന്‍ ശ്രമം നടന്നുവെന്നും വിശ്രം പാട്ടീലിന്റെ പത്നി ആരോപിച്ചിരുന്നു. പിന്നീട് 2007ല്‍ പ്രതിഭാ പാട്ടീലിനെ രാഷ്ട്രപതി സ്ഥാനത്തേക്ക് നിര്‍ദേശിപ്പോള്‍ ബിജെപി സഹോദരനെതിരെയുള്ള ആരോപണം ഉയര്‍ത്തിക്കൊണ്ടുവന്നിരുന്നു. 


    
</TEXT>
</DOC>