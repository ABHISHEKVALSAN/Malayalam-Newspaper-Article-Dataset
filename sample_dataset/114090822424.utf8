<DOC>
<DOCNO>114090822424.utf8</DOCNO>
<TEXT>


           വേദാന്ത സ്തുതി    

Monday 8 September 2014 9:01 pm IST

        അഖിലാണ്ഡമണ്ഡലം അണിയിച്ചൊരുക്കി
അതിനുള്ളിലാനന്ദദീപം കൊളുത്തി
പരമാണുപ്പൊരുളിലും സ്ഫുരണമായ് മിന്നും
പരമപ്രകാശമേ ശരണം നീ എന്നും
സുരഗോള ലക്ഷ്യങ്ങള്‍ അണിയിട്ടു നിര്‍ത്തി
അവികല സൗഹൃദ ബന്ധം പുലര്‍ത്തി
അതിനൊക്കെയാധാര സൂത്രമിണക്കി
കുടികൊള്ളും സത്യമേ ശരണം നീ നിത്യം
ദുരിതങ്ങള്‍ കൂത്താടും ഉലകത്തില്‍ നിന്റെ
പരിപൂര്‍ണ തേജസ്സു വിളയാടി കാണ്മാന്‍
ഒരുജാതി ഒരുമതം ഒരു ദൈവമേവം
പരിശുദ്ധ വേദാന്തം സഫലമായ് തീരാന്‍
അഖിലാദി നായക തവതിരുമുമ്പില്‍
അഭയമായ് നിത്യവും പണിയുന്നു ഞങ്ങള്‍
സമരാദി തൃഷ്ണകളാകവേ നീങ്ങി
സമതയും ശാന്തിയും ക്ഷേമവും തിങ്ങി
ജനതയും ജനതയും കൈകോര്‍ത്തിണക്കി
ജനിത സൗഭാഗ്യത്തിന്‍ ഗീതം മുഴങ്ങി
ജനലോകമെപ്പോഴും ആനന്ദം തേടി
വിജയിക്ക നിന്‍ തിരുനാമങ്ങള്‍ പാടി

പന്തളം കെ.പി

</TEXT>
</DOC>