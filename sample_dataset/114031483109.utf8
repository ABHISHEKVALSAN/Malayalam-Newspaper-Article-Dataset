<DOC>
<DOCNO>114031483109.utf8</DOCNO>
<TEXT>


           എല്‍.ഡി.എഫില്‍ ചേര്‍ത്താല്‍ മത്സരരംഗത്ത് നിന്ന് പിന്മാറാം: ഫോര്‍വേഡ് ബ്ലോക്ക്    

Friday 14 March 2014 3:44 pm IST

        ന്യൂദല്‍ഹി: ഇടതുമുന്നണിയില്‍ ഘടകകക്ഷിയാക്കിയാല്‍ ലോക്‌സഭാ തിരഞ്ഞെടുപ്പില്‍ കൊല്ലം മണ്ഡലത്തില്‍ നിന്ന് മത്സരിക്കുന്നതില്‍ നിന്ന് പിന്മാറാമെന്ന് ഫോര്‍വേഡ് ബ്ലോക്ക് ദേശീയ സെക്രട്ടറി ജി.ദേവരാജന്‍ പറഞ്ഞു. ദേശീയതലത്തില്‍ ഇടതുപാര്‍ട്ടികള്‍ക്കൊപ്പം നില്‍ക്കുന്ന ഫോര്‍വേഡ് ബ്‌ളോക്കിന് കേരളത്തിലെ മുന്നണിയുടെ ഘടകകക്ഷിയാകാന്‍ അവകാശമുണ്ട്.

സി.പി.എമ്മുമായി ചര്‍ച്ചകള്‍ നടന്നു വരികയാണെന്നും അദ്ദേഹം പറഞ്ഞു. ആര്‍.എസ്.പി ഇടതുമുന്നണി വിട്ടുപോയതില്‍ ഇരു പാര്‍ട്ടികള്‍ക്കും പിഴവ് പറ്റിയിട്ടുണ്ടെന്നും ദേവരാജന്‍ പറഞ്ഞു. ഇടതുമുന്നണിയില്‍ ഘടകകക്ഷിയാക്കണമെന്ന ആവശ്യം നിരസിച്ചതില്‍ പ്രതിഷേധിച്ചാണ് കൊല്ലത്തെ ഇടതുമുന്നണി സ്ഥാനാര്‍ത്ഥി എം.എ.ബേബിയ്‌ക്കെതിരെ മത്സരിക്കുമെന്ന് ദേവരാജന്‍ പ്രഖ്യാപിച്ചത്.
    
</TEXT>
</DOC>