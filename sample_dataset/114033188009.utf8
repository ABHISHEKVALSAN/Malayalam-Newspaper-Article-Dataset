<DOC>
<DOCNO>114033188009.utf8</DOCNO>
<TEXT>


           കടല്‍ക്കൊലക്കേസ്‌ ഇറ്റാലിയന്‍ നാവികരെ വിട്ടയച്ചത്‌ ആരുടെ ആവശ്യപ്രകാരമെന്ന്‌ സോണിയ പറയണം: മോദി    

Monday 31 March 2014 11:11 pm IST

ഇറ്റാനഗര്‍: കടലില്‍ വച്ച്‌ ഇന്ത്യന്‍ മല്‍സ്യബന്ധനത്തൊഴിലാളികളെ വെടിവെച്ചുകൊന്ന രണ്ട്‌ ഇറ്റാലിയന്‍ നാവികരെ വിട്ടയച്ചത്‌ ആരുടെ ആവശ്യപ്രകാരമെന്ന്‌ സോണിയ വ്യക്തമാക്കണമെന്ന്‌ ബി.ജെ.പിയുടെ പ്രധാനമന്ത്രി സ്ഥാനാര്‍ഥി നരേന്ദ്രമോദി.ഇറ്റാനഗറില്‍ തെരഞ്ഞെടുപ്പ്‌ യോഗത്തില്‍ പ്രസംഗിക്കുകയായിരുന്നു അദ്ദേഹം.
ദേശസ്നേഹം സംബന്ധിച്ച സോണിയയുടെ പ്രസ്താവനക്കെതിരെ മോദി ആഞ്ഞടിച്ചു.
ഒരിന്ത്യാക്കാരെ‍ന്‍റയും ദേശസ്നേഹത്തിന്‌ സോണിയയുടെസര്‍ട്ടിഫിക്കറ്റ്‌വേണ്ട.ചിലര്‍ ദേശസ്നേഹത്തിെ‍ന്‍റ പെരുമ്പറ കൊട്ടുന്നുണ്ട്‌.ജനങ്ങളുടെ രാജ്യസ്നേഹത്തെ അവര്‍ ചോദ്യം ചെയ്യരുത്‌. മോദി പറഞ്ഞു. 
കേരള തീരത്തിനു സമീപം ഇന്ത്യന്‍ മല്‍സ്യത്തൊഴിലാളികളെ വെടിവെച്ചുകൊന്ന ഇറ്റാലിയന്‍ മറീനുകളെ ഇറ്റലിക്ക്‌ മടങ്ങാന്‍ കേന്ദ്രസര്‍ക്കാര്‍ അനുവദിച്ചത്‌ ആരുടെ ആവശ്യപ്രകാരമാണ്‌.കേസില്‍സുപ്രീം കോടതി ശക്തമായ നിലപാട്‌ എടുത്തില്ലായിരുന്നെങ്കില്‍ മറീനുകള്‍ മടങ്ങിവരികയേ ഇല്ലായിരുന്നു. തിരഞ്ഞെടുപ്പില്‍ പങ്കെടുക്കാന്‍ മറീനുകളെ പോകാന്‍ സുപ്രീം കോടതി അനുവദിച്ചിരുന്നു. അവരെ മടക്കിഅയക്കാന്‍ ഇറ്റലി വിസമ്മതിച്ചപ്പോള്‍ ഇറ്റാലിയന്‍അംബാസിഡര്‍ ഇന്ത്യ വിടുന്നത്‌ കോടതിയും തടഞ്ഞു.തുടര്‍ന്ന്‌ ഇറ്റലി അയയുകയും മറീനുകളെ മടക്കി അയക്കുകയുമായിരുന്നു. മോദി തുടര്‍ന്നു.
    
</TEXT>
</DOC>