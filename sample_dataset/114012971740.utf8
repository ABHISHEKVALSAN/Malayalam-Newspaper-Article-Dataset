<DOC>
<DOCNO>114012971740.utf8</DOCNO>
<TEXT>


           ഉപതെര. ബിജെപിക്ക്‌ മികച്ച വിജയം    

Wednesday 29 January 2014 10:15 pm IST

        തിരുവനന്തപുരം: സംസ്ഥാനത്തെ ഇരുപത്തിനാല്‌ തദ്ദേശസ്വയംഭരണവാര്‍ഡുകളില്‍ നടന്ന ഉപതിരഞ്ഞെടുപ്പില്‍ ബി.ജെ.പി ക്ക്‌ മികച്ച വിജയം.കാസര്‍കോട്‌ നഗരസഭയിലേക്ക്‌ നടന്ന ഉപതെരഞ്ഞെടുപ്പില്‍ ബിജെപിക്ക്‌ ഉജ്വല വിജയം. കാസര്‍ഗോഡ്‌ നഗരസഭയിലെ ആറാം വാര്‍ഡായ ആനബാഗിലുവില്‍ ബിജെപി സ്ഥാനാര്‍ത്ഥി സന്ധ്യാ മല്ല്യ 432 വോട്ടുകള്‍ക്കാണ്‌ വിജയിച്ചത്‌. തൊട്ടടുത്ത എതിര്‍സ്ഥാനാര്‍ത്ഥി ഇടതുമുന്നണിയുടെ പുഷ്പലതയ്ക്ക്‌ 45 വോട്ടുകള്‍മാത്രമാണ്‌ ലഭിച്ചത്‌. യുഡിഎഫ്‌ സ്വതന്ത്ര ജയന്തി 35 വോട്ടുകള്‍ നേടി. ബിജെപി കൗണ്‍സിലര്‍ ആയിരുന്ന ജ്യോതി ജോലി ലഭിച്ചതിനെ തുടര്‍ന്ന്‌ രാജിവെച്ച ഒഴിവിലേക്കാണ്‌ തെരഞ്ഞെടുപ്പ്‌ നടന്നത്‌. ഉപതെരഞ്ഞെടുപ്പിലെ ഏറ്റവും വലിയ ഭൂരിപക്ഷമാണിത്‌. തൃശ്ശൂര്‍ മുല്ലശ്ശേരിയിലെ മാനിന പഞ്ചായത്തില്‍ എല്‍.ഡി.എഫ്‌. സിറ്റിംഗ്‌ സീറ്റ്‌ ബി.ജെ.പി യുടെ ടി.ജി. പ്രവീണ്‍ പിടിച്ചെടുക്കുകയായിരുന്നു. 
ഉപതെരഞ്ഞെടുപ്പില്‍ എല്‍.ഡി.എഫ്‌ പതിനാലും, യു.ഡി.എഫ്‌ ഏഴും ബി.ജെ.പി രണ്ടും ഒരു സീറ്റില്‍ സ്വതന്ത്രനും വിജയിച്ചു. തൃശൂര്‍ കോര്‍പ്പറേഷനിലെ ഒല്ലൂര്‍ വാര്‍ഡില്‍ കേരള കോണ്‍ഗ്രസിലെ ജോണ്‍ കാഞ്ഞിരത്ത്‌(47)തിരഞ്ഞെടുക്കപ്പെട്ടു. മലപ്പുറം ജില്ലയില്‍ കുറുവ ഗ്രാമപഞ്ചായത്തിലെ തോറ വാര്‍ഡില്‍ ഇടതു മുന്നണി സ്ഥാനാര്‍ത്ഥിയ്ക്കും സ്വതന്ത്രനും തുല്യ വോട്ട്‌ ലഭിച്ചതിനെ തുടര്‍ന്ന്‌ നറുക്കെടുപ്പിലൂടെ സ്വതന്ത്ര സ്ഥാനാര്‍ത്ഥി ജനാര്‍ദ്ദനനെ വിജയിയായി പ്രഖ്രാപിച്ചു.
ഗ്രാമപഞ്ചായത്ത്‌ വാര്‍ഡുകളില്‍ ജയിച്ചവരും ഭൂരിപക്ഷവും : തിരുവനന്തപുരം: കൊല്ലയില്‍ ഗ്രാമപഞ്ചായത്തിലെ പെരുമ്പോട്ടുകോണം രാജന്‍ (ഐ.എന്‍.സി)158, പനവൂരിലെ ആട്ടുകാല്‍എസ്‌.കെ. ഷൈല (സി.പി.ഐ.(എം))106, പാങ്ങോട്ടെ ഉളിയന്‍ കോട്‌ആര്‍. സുഭാഷ്‌ (സി.പി.ഐ.(എം))132 , കൊല്ലം: തേവലക്കരയിലെ കോയിവിള കിഴക്ക്‌ ജ്ഞാനാംബിക (ഐ.എന്‍.സി)125, ആലപ്പുഴ: കടക്കരപ്പള്ളിയിലെ മഞ്ചാടിക്കല്‍ഷാജി (സി.പി.ഐ.(എം))64, ചമ്പക്കുളത്തെ ചമ്പക്കുളംമോളി ടോമി (ഐ.എന്‍.സി)130, തൃക്കുന്നപ്പുഴയിലെ വലിയപറമ്പ്‌അമ്മിണി ടീച്ചര്‍ (ഐ.എന്‍.സി)194, കോട്ടയം: തലയാഴത്തെ പുന്നപ്പോഴി വി.കെ. രാജപ്പന്‍ (സി.പി.ഐ. (എം)) 38, കോരുത്തോടിലെ മടുക്ക ഷൈല തങ്കച്ചന്‍ (സി.പി.ഐ) 206, തൃശ്ശൂര്‍: മുല്ലശ്ശേരിയിലെ മാനിന ടി.ജി. പ്രവീണ്‍ (ബി.ജെ.പി) 39, വലപ്പാട്ടെ പയച്ചോട്‌ സുധീര്‍ പട്ടാലി (എല്‍.ഡി.എഫ്‌ (സ്വ)) 314, കോതകുളം ബീച്ച്‌ കെ.ആര്‍. സതീശന്‍ (സി.പി. ഐ.(എം)) 194 , കോടശ്ശേരിയിലെ ചട്ടിക്കുളം സി.ഒ. ബാബു (സി.പി.ഐ.(എം)) 137, പാലക്കാട്‌: പെരുമാട്ടിയിലെ പാറക്കളം വി.പി. പ്രിയ (ഐ.എന്‍.സി) 116, മലപ്പുറം: മുതുവല്ലൂരിലെ പാപ്പത്ത്‌ സൈഫുദ്ദീന്‍ (എല്‍.ഡി.എഫ്‌ (സ്വ)) 04, മംഗലത്തെ ആശാന്‍ പടി സി.പി. ഷുക്കൂര്‍ (സി.പി.ഐ.(എം)) 152 , അരയന്‍ കടപ്പുറം എന്‍.വി. ഹുസൈന്‍ (എല്‍.ഡി.എഫ്‌ (സ്വ)) 97 , കൂട്ടായി നോര്‍ത്ത്‌ ഷിഹാബുദ്ദീന്‍ (എല്‍.ഡി.എഫ്‌ (സ്വ)) 10 , കോഴിക്കോട്‌: കീഴരിയൂരിലെ കീഴരിയൂര്‍ സെന്റര്‍ പ്രകാശന്‍ പാലപറമ്പ്‌ (സി.പി.ഐ. (എം)) 386, കാക്കൂരിലെ നടുവല്ലൂര്‍ ഉണ്ണി മാധവന്‍ (ഐ.എന്‍.സി) 30 , കണ്ണൂര്‍: പായത്തെ കുന്നോത്ത്‌ കച്ചേരി പറമ്പില്‍ ഭാസ്കരന്‍ (ഐ.എന്‍.സി), 189. കഴിഞ്ഞ തിരഞ്ഞെടുപ്പില്‍ യു.ഡി.എഫ്‌ ജയിച്ച തൃശൂര്‍ കോര്‍പ്പറേഷനിലെ ഒല്ലൂര്‍, വലപ്പാട്ടെ പയച്ചോട്‌, കോതകുളം ബീച്ച്‌, മംഗലം ഗ്രാമപഞ്ചായത്തിലെ ആശാന്‍പടി, അരയന്‍ കടപ്പുറം, കൂട്ടായി നോര്‍ത്ത്‌ വാര്‍ഡുകളില്‍ എല്‍.ഡി.എഫും കുറുവയിലെ തോറ വാര്‍ഡില്‍ സ്വതന്ത്രനും വിജയിച്ചു.
    
</TEXT>
</DOC>