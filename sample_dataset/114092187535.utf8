<DOC>
<DOCNO>114092187535.utf8</DOCNO>
<TEXT>


           വികസന രാഷ്ട്രീയത്തിലൂന്നി വി.കെ. സജീവന്‍    

Sunday 21 September 2014 10:07 am IST

കടത്തനാടന്‍ മണ്ണില്‍ ഇക്കുറി പ്രധാനമായും മുഴങ്ങുന്നത്‌ വികസനരാഷ്ട്രീയമാണ്‌. അതു മുഴക്കുന്നത്‌ ബിജെപിയും സ്ഥാനാര്‍ത്ഥി വി.കെ. സജീവനുമാകുമ്പോള്‍ കാണാനും കേള്‍ക്കാനുമായി ഒട്ടേറെപേര്‍ കാത്തിരിക്കുന്നു. പതിറ്റാണ്ടുകളോളമായി ഇടതും വലതും വടകരയെ ലോക്സഭയില്‍ പ്രതിനിധികരിച്ചിരുന്നു തെരഞ്ഞെടുപ്പ്‌ വേളയില്‍ നല്‍കിയ വാഗ്ദാനങ്ങള്‍ ജലരേഖകളായ പ്പോള്‍വികസനത്തില്‍ വടകര ഏറെ പിന്നിലായി.അതു കൊണ്ടുതന്നെ ഇടതുവലതു മുന്നണികള്‍ വികസനം നടപ്പിലാക്കും എന്ന്‌ പറഞ്ഞ്‌ വോട്ടര്‍മാരെ കാണാനെത്തുമ്പോള്‍ സര്‍വ്വരും തികഞ്ഞ നിസ്സംഗതയോടെയാണ്‌ നോക്കിക്കാണുന്നത്‌.
എന്നാല്‍ മണ്ഡലത്തിന്റെ മുക്കിലും മൂലയിലുമായി ബിജെപി സ്ഥാനാര്‍ത്ഥിയുടെ പര്യടനം മേല്‍പ്പറഞ്ഞതില്‍ നിന്നും തികച്ചും വ്യത്യസ്തമാണ്‌. കാണുവാനും കേള്‍ക്കുവാനുമായി ഒട്ടേറെ പേരാണ്‌ ഓരോയിടത്തും കാത്തുനില്‍ക്കുന്നത്‌. ബിജെപിക്ക്‌ ശക്തിപകരാനും സ്ഥാനാര്‍ത്ഥിയുടെ വാക്കുകള്‍ സാകൂതം കേള്‍ക്കുവാനും തയ്യാറാകുന്നതിന്‌ പിന്നില്‍ രാജ്യവ്യാപകമായുള്ള ബിജെപി, നരേന്ദ്രമോദി, വികസന തരംഗം തന്നെയാണെന്ന്‌ അത്‌ വിളിച്ചോതുന്നു.
വളരെ ചെറുപ്പത്തില്‍ തന്നെ പൊതുപ്രവര്‍ത്തനരംഗത്തിറങ്ങിയ സജീവന്‍ അടിസ്ഥാനവികസനം പോലും ചെന്നെത്തിയിട്ടില്ലാത്ത പ്രദേശങ്ങളിലൂടെയാണ്‌ ഇതിനകം സഞ്ചരിച്ചിരിക്കുന്നത്‌. ഇവിടുത്തെ തദ്ദേശ സ്വയംഭരണസ്ഥാപനങ്ങളാകട്ടെ ഇടതന്മാരും വലതന്മാരുമാണ്‌ കഴിഞ്ഞ കുറെ കാലമായി കയ്യാളുന്നത്‌. അതു കൊണ്ടുതന്നെ വികസന മുരടിപ്പിന്‍ ഇന്നും ഇവിടം മുന്നില്‍തന്നെയാണ്‌. വോട്ടിന്‌ വേണ്ടിമാത്രമാണ്‌ മുന്നണികള്‍ വികസനം ആയുധമാക്കുന്നതെങ്കില്‍ ബിജെപി ചെയ്തു കാണിച്ചതിന്റെ പിന്‍ബലത്തിലാണ്‌ വോട്ടര്‍മാരെ കാണുന്നത്‌. പത്ത്‌ വര്‍ഷത്തിന്‌ മീതെയായി ഗുജറാത്തിനെ വികസനത്തിന്റെ പാതയിലൂടെ കുതിക്കുന്നതിന്റെ നേര്‍ക്കാഴ്ചയുമായി ഭാരതമാകെ അതുസാക്ഷാല്‍ക്കരിക്കാനായി നരേന്ദ്രമോദിക്കുള്ള പിന്തുണക്കായി വോട്ട്‌ എനിക്കും താമരക്കും നല്‍കൂ എന്ന സ്ഥാനാര്‍ത്ഥിയുടെ അഭ്യര്‍ത്ഥന വോട്ടര്‍മാര്‍ സഗൗരവം പരിഗണിക്കുന്നതാണ്‌ വടകരയുടെ പുതിയ ചിത്രം. ദീര്‍ഘകാലം ആരെയും കബളിപ്പിക്കുവാന്‍ കഴിയില്ലയെന്ന സത്യം ഇരു മുന്നണികളേയും അങ്കലാപ്പിലാക്കുന്നുണ്ട്‌. ബിജെപി സ്ഥാനാര്‍ത്ഥിയോട്‌ മിക്ക വോട്ടര്‍മാരും ഈ ദു:ഖസത്യം തുറന്നു പറയുന്നുവെന്നതും പര്യടനത്തിന്റെ പ്രത്യേകതയാണ്‌. കാലത്ത്‌ മുതല്‍ ആരംഭിക്കുന്ന പ്രചാരണം നൂറുകണക്കിന്‌ കേന്ദ്രങ്ങളിലെ ആവേശകരമായ സ്വീകരണം ഏറ്റുവാങ്ങിയാണ്‌ മുന്നേറുന്നത്‌.വികെ.സജീവന്റെവിജയത്തിനായി അരയും തലയും മുറുക്കി പ്രവര്‍ത്തകരും നേതാക്കളും സക്രിയരാകുമ്പോള്‍ കൂടെ നില്‍ക്കാന്‍ വോട്ടര്‍മാരും ഒരുങ്ങുന്നുവെന്നതാണ്‌ ആയോധന കലയുടെ ഈറ്റില്ലമായ കടത്തനാടന്‍ മണ്ണ്‌ ഉള്‍ക്കൊള്ളുന്ന വടകര ലോക്സഭാ മണ്ഡലത്തിന്റെ ഉള്ളിലിരുപ്പ്‌.
വടകരക്കടുത്ത്‌ വള്ള്യാട്‌ വാണകണ്ടിയില്‍ കുഞ്ഞപ്പതങ്ങളുടെയും ജാനകിഅമ്മയുടെ (പരേതര്‍)യും മകനായസജീവന്‍ ആര്‍എസ്‌എസിലും എബിവിപിയിലും യുവമോര്‍ച്ചയിലും ബിജെപിയിലും വിവിധ ചുമതലകള്‍ വഹിച്ചിട്ടുണ്ട്‌. ഒട്ടേറെ പ്രക്ഷോഭങ്ങളില്‍ പങ്കെടുക്കുകയും നേതൃത്വം കൊടുക്കുകയും ചെയ്തിട്ടുണ്ട്‌. ക്രൂരമായ പോലീസ്‌ മര്‍ദനത്തിനിരയായ ഈ 'പോരാളി' ജയില്‍ വാസവും അനുഭവിച്ചിട്ടുണ്ട്‌. 2010 ല്‍ എടച്ചേരി ഡിവിഷനില്‍ നിന്നും ജില്ലാ പഞ്ചായത്തിലേക്കും, 2011 ല്‍ കുറ്റ്യാടി നിയോജകമണ്ഡലത്തില്‍ നിന്നും നിയമസഭയിലേക്കും മത്സരിച്ചിരുന്നു. ഭാര്യ സരിത (ക്ലാര്‍ക്ക്‌ വാണിജ്യനികുതിവകുപ്പ്‌) മകള്‍ മിത്രാലക്ഷ്മി.
എന്‍. ഹരിദാസ്‌

</TEXT>
</DOC>