<DOC>
<DOCNO>114101031513.utf8</DOCNO>
<TEXT>


           സംസ്ഥാനത്തെ സര്‍വ്വകലാശാലകളില്‍  സാമുദായികവല്‍ക്കരണം: കെഎസ്‌യു    

Friday 10 October 2014 7:29 pm IST

        മലപ്പുറം: സംസ്ഥാനത്തെ സര്‍വ്വകലാശാലകളില്‍ നടക്കുന്നത് സാമുദായികവല്‍ക്കരണമാണെന്ന് കെഎസ്‌യു സംസ്ഥാന പ്രസിഡന്റ് വി.എസ് ജോയ്. മലപ്പുറത്ത് വാര്‍ത്താസമ്മേളനത്തില്‍ സംസാരിക്കുകയായിരുന്നു അദ്ദേഹം. വൈസ് ചാന്‍സലര്‍ സ്ഥാനങ്ങള്‍ സാമുദായിക സംഘടനകള്‍ക്ക് വീതംവെച്ച് നല്‍കുകയായിരുന്നു. ഇതിന്റെ തിക്താനുഭവമാണ് ഇന്ന് അനുഭവിക്കുന്നത്. സര്‍വ്വകലാശാലകളിലെ കാര്യങ്ങള്‍ കുത്തഴിഞ്ഞ രീതിയിലാണ്. കാലിക്കറ്റ് സര്‍വ്വകലാശാലയിലാണെങ്കില്‍ വിസിയും സിന്‍ഡിക്കേറ്റ് അംഗങ്ങളും തമ്മില്‍ പോരാട്ടത്തിലാണ്. വിസിയെ പുറത്താക്കിയോ സിന്‍ഡിക്കേറ്റ് പിരിച്ചുവിട്ടോ പ്രശ്‌നങ്ങള്‍ക്ക് പരിഹാരം കാണണം.

മുഖ്യമന്ത്രി ഉമ്മന്‍ചാണ്ടിക്ക് ജയലളിതയുടെ ഗതിവരുമെന്ന് പറഞ്ഞ വി.എസ് അച്യുതാനന്ദന് മകന്‍ അരുണ്‍കുമാര്‍ ജയിലില്‍ പോകുന്നത് കാണേണ്ടിവരും. അഴിമതിയുടെ പേരില്‍ ജയിലിലായാല്‍ മകനെ തള്ളിപ്പറയാന്‍ വി.എസ് തയ്യാറാകുമോ എന്നും ജോയ് ചോദിച്ചു.
    
</TEXT>
</DOC>