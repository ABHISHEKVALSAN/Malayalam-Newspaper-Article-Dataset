<DOC>
<DOCNO>114102435301.utf8</DOCNO>
<TEXT>


           ശ്രീപത്മനാഭാ എന്‍എസ്എസ് തന്ത്രവിദ്യാപീഠത്തില്‍ താന്ത്രികാചാര്യ കോഴ്‌സ് ആരംഭിച്ചു    

Friday 24 October 2014 7:14 pm IST

        ചങ്ങനാശ്ശേരി: ശ്രീപത്മനാഭാ എന്‍എസ്എസ് തന്ത്രവിദ്യാപീഠത്തില്‍ തന്ത്രത്തിന്റെ ഉപരിപഠനകോഴ്‌സായ 'താന്ത്രികാചാര്യ' കോഴ്‌സ് ആരംഭിച്ചു. തന്ത്രവിദ്യാപീഠത്തില്‍ എന്‍എസ്എസ് ജനറല്‍ സെക്രട്ടറി ജി. സുകുമാരന്‍നായര്‍ കോഴ്‌സ് ഉദ്ഘാടനം ചെയ്തു.

രണ്ടു വര്‍ഷ കാലയളവിലേ കോഴ്‌സില്‍ ക്ഷേത്രതന്ത്രി അറിഞ്ഞിരിക്കേണ്ട ക്ഷേത്രപ്രതിഷ്ഠ, ധ്വജപ്രതിഷ്ഠ, പുന:പ്രതിഷ്ഠ, അഷ്ടബന്ധകലശം, സഹസ്രകലശം മുതലായ എല്ലാ പൂജാകര്‍മ്മങ്ങളും ഇവിടെ പഠിപ്പിക്കും.

തന്ത്രവിദ്യാപീഠത്തില്‍ ഇപ്പോള്‍ തന്ത്രഭൂഷണം കോഴ്‌സിന്റെ നാലാമതു ബാച്ചിന്റെ പഠനമാണ് നടക്കുന്നത്. കഴിഞ്ഞ മൂന്നു ബാച്ചുകളില്‍ കോഴ്‌സില്‍ വിജയിച്ച കുട്ടികള്‍ വിവിധ ക്ഷേത്രങ്ങളില്‍ പൂജാരിമാരായി സേവനം അനുഷ്ഠിച്ചു വരികയാണ്. എന്‍എസ്എസ് രജിസ്ട്രാര്‍ കെ.എന്‍. വിശ്വനാഥപിള്ള, ഡയറക്ടര്‍ ബോര്‍ഡ് മെമ്പര്‍ ഹരികുമാര്‍ കോയിക്കല്‍, തന്ത്രവിദ്യാപീഠം പ്രഥമാചാര്യന്‍ സ്വാമി ബ്രഹ്മവിദ്യാനന്ദഭാരതി, എന്‍എസ്എസ് സോഷ്യല്‍ സര്‍വീസ് ഡിപ്പാര്‍ട്ട്‌മെന്റ് സെക്രട്ടറി വി.വി. ശശിധരന്‍ നായര്‍, ആദ്ധ്യാത്മികപഠനകേന്ദ്രം ചീഫ് കോ-ഓര്‍ഡിനേറ്റര്‍ ജി. വിശ്വനാഥന്‍നായര്‍ മുതലായവര്‍ പങ്കെടുത്തു.
    
</TEXT>
</DOC>