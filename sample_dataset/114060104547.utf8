<DOC>
<DOCNO>114060104547.utf8</DOCNO>
<TEXT>


           മുല്ലപ്പെരിയാറില്‍ നിന്നും തമി‌ഴ്‌നാട് ജലം കൊണ്ടുപോയിത്തുടങ്ങി    

Sunday 1 June 2014 2:05 pm IST

ഇടുക്കി: മുല്ലപ്പെരിയാര്‍ അണക്കെട്ടില്‍ നിന്ന് ജലം കൊണ്ടുപോകുന്നത് തമിഴ്‌നാട് ഔദ്യോഗികമായി ആരംഭിച്ചു. സെക്കന്റില്‍ 200 ഘനയടി വെള്ളമാണ് ഇപ്പോള്‍ തമിഴ്‌നാട്ടിലേക്ക് കൊണ്ടുപോകുന്നത്. തമിഴ്‌നാട് ധനകാര്യ-പൊതുമരാമത്ത് മന്ത്രി ഒ. പനീര്‍ സെല്‍വത്തിന്റെ സാന്നിധ്യത്തിലാണ് ഷട്ടര്‍ തുറന്നത്. 

ഇത് ആദ്യമായാണ് കാലവര്‍ഷത്തിന് മുമ്പുതന്നെ തമിഴ്‌നാട് വെള്ളം കൊണ്ടുപോകുന്നത്. മുന്‍കാലങ്ങളില്‍ വെള്ളക്കടത്ത് ജൂണ്‍ 25ന് ശേഷമായിരുന്നു. മുല്ലപ്പെരിയാര്‍ അണക്കെട്ടിലെ ജലനിരപ്പ് ഉയര്‍ത്താന്‍ സുപ്രീംകോടതി അനുമതി നല്‍കിയ ശേഷം ഇപ്പോഴാണ് തമിഴ്‌നാട് വെള്ളം കൊണ്ടുപോകുന്നത്.


    
</TEXT>
</DOC>