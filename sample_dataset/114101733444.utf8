<DOC>
<DOCNO>114101733444.utf8</DOCNO>
<TEXT>


           ഇടിമിന്നലില്‍  നെറ്റ്‌സര്‍വീസ് താറുമാറായി    

Friday 17 October 2014 6:50 pm IST

പന്തളം:: ബുധനാഴ്ച വൈകീട്ടുണ്ടായ ഇടിമിന്നലില്‍ ബിഎസ്എന്‍എല്‍ ന്റെ നെറ്റ് വര്‍ക്ക് സര്‍വീസ്താറുമാറായി പന്തളത്തെ മിക്ക ബാങ്കുകളിലെയും പ്രവര്‍ത്തനം സ്തംഭിച്ചു. പന്തളം എസ്ബി.ടി., എല്‍.ഐ.സി. ഓഫീസ്, ബി.എസ്.എന്‍.എല്‍.ന്റെ കണക്ഷനുള്ള ബാങ്കുകള്‍ എന്നിവിടങ്ങളിലെല്ലാം വ്യാഴാഴ്ച വെള്ളി ദിവസങ്ങള്‍ അവധിയുടെ പ്രതീതിയായിരുന്നു. എടിഎം. ഉള്‍പ്പെടെ ഒരു ഇടപാടും നടത്താന്‍ ഉപയോക്താക്കള്‍ക്ക് കഴിഞ്ഞില്ല. നെറ്റ്വര്‍ക്ക് ബന്ധത്തിനായുള്ള കാര്‍ഡ് ഇടിവെട്ടില്‍ തകര്‍ന്നതാണ് കണക്ഷന്‍ നഷ്ടപ്പെടാന്‍ കാരണമെന്നും ശനിയാഴ്ചയോടെ മാത്രമേ ഇത് പുനഃസ്ഥാപിക്കാന്‍ കഴിയുകയുള്ളൂ എന്നും ബിഎസ്എന്‍എല്‍. അധികാരികള്‍ പറഞ്ഞു.
    
</TEXT>
</DOC>