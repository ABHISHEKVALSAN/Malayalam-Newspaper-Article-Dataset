<DOC>
<DOCNO>114092188368.utf8</DOCNO>
<TEXT>


           മോദിയെ അവഹേളിച്ച്‌, എന്‍ഡിഎഫിനെ പുകഴ്ത്തി, സുധാകരന്‍    

Sunday 21 September 2014 10:05 am IST

        ആലപ്പുഴ: മുസ്ലിം പ്രീണനത്തിനായി ബിജെപിയുടെ പ്രധാനമന്ത്രി സ്ഥാനാര്‍ഥി നരേന്ദ്രമോദിക്കെതിരെ വിഷം ചീറ്റുന്ന പരാമര്‍ശങ്ങളുമായി ജി.സുധാകരന്‍ എംഎല്‍എ രംഗത്ത്‌. നരേന്ദ്രമോദി കൊലയാളിയാണെന്നും കരടി രോമങ്ങളുള്ള മോദിയെ കണ്ടാല്‍ തന്നെ ഭയം വരുമെന്നും സുധാകരന്‍ പത്രസമ്മേളനത്തില്‍ പറഞ്ഞു.
ന്യൂനപക്ഷങ്ങളുടെ സംരക്ഷകര്‍ ഇടതുപക്ഷമാണ്‌. മോദിയെ പോലുള്ള കൊലപാതകികളെ പ്രധാനമന്ത്രിയാകാന്‍ അനുവദിക്കില്ലെന്നും സുധാകരന്‍ അവകാശപ്പെട്ടു. അതേസമയം എന്‍ഡിഎഫുമായി നല്ല സൗഹൃദമാണ്‌ തനിക്കുള്ളതെന്നും സുധാകരന്‍ പറഞ്ഞു. തന്റെ കവിതകള്‍ എന്‍ഡിഎഫ്‌ മുഖപത്രം സ്ഥിരമായി പ്രസിദ്ധീകരിക്കുന്നുണ്ട്‌. കൃത്യമായി പ്രതിഫലം നല്‍കുമെന്നും സുധാകരന്‍ പറഞ്ഞു. സരിതയും ശാലുമേനോനും നല്ല കഴിവുള്ള സ്ത്രീകളാണ്‌. അവരെ ഈ രീതിയിലാക്കിയത്‌ ഉമ്മന്‍ചാണ്ടിയാണ്‌. സ്ത്രീത്വം അപമാനിക്കപ്പെട്ടതിലുള്ള രോഷമാണ്‌ സരിത ഇപ്പോള്‍ പുറത്തുകാട്ടുന്നതെന്നും സുധാകരന്‍ പറഞ്ഞു.
    
</TEXT>
</DOC>