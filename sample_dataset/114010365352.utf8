<DOC>
<DOCNO>114010365352.utf8</DOCNO>
<TEXT>


           കങ്ങഴ ഹിന്ദുമതകണ്‍വന്‍ഷന് ഇന്ന് തിരിതെളിയും    

Friday 3 January 2014 9:20 pm IST

        
കറുകച്ചാല്‍: മൂന്നാമത് കങ്ങഴ ഹിന്ദുമത കണ്‍വന്‍ഷന് ഇന്നു വൈകിട്ട് 5 ന് തിരിതെളിയും. കങ്ങഴ ദേവീക്ഷേത്ര മൈതാനത്ത് നിര്‍മ്മിച്ച പന്തലിലാണ് കണ്‍വന്‍ഷന്‍ നടക്കുക.  കവിയും തപസ്യ കലാസാഹിത്യവേദി സംസ്ഥാനപ്രസിഡന്റുമായ എസ്. രമേശന്‍നായര്‍ സമ്മേളനം ഉദ്ഘാടനം ചെയ്യും. വാഴൂര്‍ തീര്‍ത്ഥപാദാശ്രമം മഠാധിപതി സ്വാമി ഗരുഡധ്വജാനന്ദതീര്‍ത്ഥപാദര്‍ അനുഗ്രഹപ്രഭാഷണം നടത്തും. ഹിന്ദു ഐക്യവേദി ജനറല്‍ സെക്രട്ടറി കുമ്മനം രാജശേഖരന്‍ മുഖ്യപ്രഭാഷണം നടത്തും. ഹിന്ദുമത കണ്‍വന്‍ഷന്‍ ചെയര്‍മാന്‍ അഡ്വ.ബി.മധുസൂദനകുറുപ്പ് അദ്ധ്യക്ഷത വഹിക്കും. ബി.രാജശേഖരന്‍സ്വാഗതവും ആര്‍.ഹരിദാസ് നന്ദിയും പറയും. തുടര്‍ന്ന് 7ന് വിവേകാനന്ദനും ആധുനികഭാരതവും എന്ന വിഷയത്തെ ആസ്പദമാക്കി സുരേഷ്ബാബു കെ., പാലക്കാട് പ്രഭാഷണം നടത്തും. കെ.ജി.അനീഷ്‌കുമാര്‍ അദ്ധ്യക്ഷത വഹിക്കും. 
5 ന് വൈകിട്ട് 5 ന് വനിതാസമ്മേളനം സ്വാമിനി ദേവീ ജ്ഞാനാഭനിഷ്ഠ പ്രഭാഷണം നടത്തും. ശൈലജരവീന്ദ്രന്‍ അദ്ധ്യക്ഷത വഹിക്കും. 7 ന് സ്വാമി അയ്യപ്പദാസ് പ്രഭാഷണം നടത്തും. റ്റി.ബി. രമേശ്കുമാര്‍ തേക്കനാല്‍ അദ്ധ്യക്ഷത വഹിക്കും. 6-ന് വൈകിട്ട് 5 ന് ഡോ. വി.കെ.രാധാകൃഷ്ണന്‍ ഭാഷണം നടത്തും. സി.പി.ശിവകുമാരപിള്ള അദ്ധ്യക്ഷത വഹിക്കും. 
7 ന് സതീഷ് ചന്ദ്രന്‍ മുട്ടത്തറ പ്രഭാഷണം നടത്തും. എം.പി. മോഹനന്‍നായര്‍ അദ്ധ്യക്ഷത വഹിക്കും. 7ന് രാവിലെ 8 മുതല്‍ കങ്ങഴ നാരായണീയസമിതിയുടെ സമൂഹനാരായണീയപാരായണം വൈകിട്ട് 7 ന് ഇ.എസ്. ബിജു പ്രഭാഷണം നടത്തും. രാജ് മോഹന്‍ തോണിപ്പാറ അദ്ധ്യക്ഷത വഹിക്കും. 8-ന് വൈകിട്ട് 5 ന് പ്രൊഫ. തുരവൂര്‍ വിശ്വംഭരന്‍ പ്രഭാഷണം നടത്തും. എ.എന്‍. കൃഷ്ണദാസ് അദ്ധ്യക്ഷത വഹിക്കും. 7 ന് സ്വാമി ചിദാനന്ദപുരിയുടെ പ്രഭാഷണം എം.ഡി. വിജയകുമാര്‍ അദ്ധ്യക്ഷത വഹിക്കും. 9-ന് വൈകിട്ട് 5 ന് എ.ഗോപാലകൃഷ്ണന്‍ പ്രഭാഷണം നടത്തും. വി.ആര്‍.കുട്ടപ്പന്‍ അദ്ധ്യക്ഷത വഹിക്കും. 7 ന് എസ്. ജയസൂര്യന്‍ പ്രഭാഷണം നടത്തും. ബി.രാജശേഖരന്‍ അദ്ധ്യക്ഷത വഹിക്കും.  
ഹിന്ദുമത കണ്‍വന്‍ഷന്‍ സെക്രട്ടറി വി.ഗീരീഷ് നന്ദി പറയും. ഈ വര്‍ഷത്തെ കണ്‍വന്‍ഷന്‍ നൂതന ആശയങ്ങളുമായാണ് നടക്കുകയെന്ന് ഭാരവാഹികള്‍ അറിയിച്ചു. രോഗികള്‍ക്ക് ചികിത്സാ സഹായമെത്തിക്കുന്നതിനും കണ്‍വന്‍ഷനോടനുബന്ധിച്ച് 2000 പൂസ്തകങ്ങളുടെ ആദ്ധ്യത്മിക ലൈബ്രറിയുടെ ഉദ്ഘാടനം, മരണാനന്തരചടങ്ങുകളില്‍  സഹായമെത്തിക്കല്‍ എല്ലാ ഭവനങ്ങളില്‍നിന്നും ഓരോ പുസ്തകം സമ്പാദിക്കല്‍ എന്നിവ നടപ്പാക്കും. വിവേകാനന്ദജ്ഞാന കേന്ദ്ര എന്ന പേരിലായിരിക്കും ലൈബ്രറി അറിയപ്പെടുക എന്നും പത്രസമ്മേളനത്തില്‍ ഭാരവാഹികള്‍ അറിയിച്ചു.

    
</TEXT>
</DOC>