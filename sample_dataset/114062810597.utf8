<DOC>
<DOCNO>114062810597.utf8</DOCNO>
<TEXT>


            മോട്ടോര്‍ വാഹനപണിമുടക്ക്  പിന്‍വലിച്ചു    

Saturday 28 June 2014 12:53 am IST

        തിരുവനന്തപുരം : സ്വകാര്യ  മോട്ടോര്‍ തൊഴിലാളി സംഘടനകളുടെ ഏകോപന സമിതി ജൂലൈ 1,2 തീയതികളില്‍ നടത്താന്‍  നിശ്ചയിച്ചിരുന്ന പണിമുടക്ക് പിന്‍വലിച്ചു. മുഖ്യമന്ത്രി ഉമ്മന്‍  ചാണ്ടിയുടെ അധ്യക്ഷതയില്‍  നടത്തിയ ചര്‍ച്ചയെത്തുടര്‍ന്നാണ് സമര തീരുമാനം  പിന്‍വലിച്ചത്.
വാഹന നികുതി അഞ്ച് വര്‍ഷത്തേയ്ക്ക് ഒരുമിച്ച്  അടയ്ക്കണമെന്ന വ്യവസ്ഥ പിന്‍വലിക്കും. നികുതി അതത് വര്‍ഷങ്ങളില്‍  സ്വീകരിക്കുന്ന പഴയരീതി തുടരും. വാഹന നികുതി വര്‍ദ്ധനയില്‍  കുറവുവരുത്തണമെന്ന ആവശ്യത്തിന്മേല്‍ നിയമസഭാ സബ്ജക്ട് കമ്മിറ്റിയില്‍  ചര്‍ച്ചചെയ്ത് തീരുമാനമെടുക്കുമെന്ന് മുഖ്യമന്ത്രി പറഞ്ഞു.
    
</TEXT>
</DOC>