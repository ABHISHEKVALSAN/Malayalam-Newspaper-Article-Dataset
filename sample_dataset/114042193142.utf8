<DOC>
<DOCNO>114042193142.utf8</DOCNO>
<TEXT>


           ബാര്‍ ലൈസന്‍സ് പുതുക്കുന്നതിന് ധാരണയായില്ല    

Monday 21 April 2014 10:38 pm IST

തിരുവനന്തപുരം: സംസ്ഥാനത്ത് അടഞ്ഞു കിടക്കുന്ന ബാറുകളുടെ ലൈസന്‍സ് പുതുക്കുന്നതുമായ ബന്ധപ്പെട്ട് ഇന്ന്  ചേര്‍ന്ന കെപിസിസി  സര്‍ക്കാര്‍ ഏകോപന സമിതി യോഗത്തില്‍ ധാരണയായില്ല.

ഇതിനായി മറ്റന്നാള്‍ യോഗം ചേരാന്‍ തീരുമാനിച്ചിട്ടുണ്ട്. അടഞ്ഞുകിടക്കുന്ന 418  ബാറുകളുടെ ലൈസന്‍സ് പുതുക്കുന്നതടക്കം മദ്യ നയവുമായി ബന്ധപ്പെട്ട കാര്യങ്ങളാണ് ഇന്ന് ചര്‍ച്ചയ്ക്ക് വന്നത്.

നിലവാരമില്ലാത്ത ബാറുകളുടെ ലൈസന്‍സ് ഉപാധികളോടെ പുതുക്കാമെന്ന എക്‌സൈസ് വകുപ്പ് നിര്‍ദ്ദേശത്തെ ടിഎന്‍ പ്രതാപന്‍ എംഎല്‍എ ഉള്‍പ്പെടെയുള്ള ഒരുവിഭാഗം കോണ്‍ഗ്രസ് നേതാക്കള്‍ എതിര്‍ക്കുന്നുണ്ട്.
    
</TEXT>
</DOC>