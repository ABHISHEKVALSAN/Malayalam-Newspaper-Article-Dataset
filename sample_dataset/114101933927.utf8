<DOC>
<DOCNO>114101933927.utf8</DOCNO>
<TEXT>


           ഉഷ സ്‌കൂളിന് മുന്നില്‍ സിപിഎം കൊടിനാട്ടി    

Sunday 19 October 2014 4:24 pm IST

        കോഴിക്കോട്: കിനാലൂരില്‍ കെഎസ്‌ഐഡിസിയുടെ ഇന്‍ഡസ്ട്രിയല്‍ എസ്‌റ്റേറ്റ് പ്രദേശത്ത് ഉഷ സ്‌കൂള്‍ ഓഫ് അത്‌ലറ്റിക്‌സ് ഗേറ്റിനു മുന്‍പില്‍ സിപിഎം കൊടി നാട്ടി. സ്‌കൂള്‍ സ്ഥിതി ചെയ്യുന്ന പ്രദേശത്ത് വെള്ളക്കെട്ടിന് ഇടയാക്കുന്നു എന്നാരോപിച്ചാണ് സിപിഎം പ്രാദേശിക നേതൃത്വം എതിര്‍പ്പുമായി രംഗത്ത് വന്നത്.

കെ.എസ്.ഐ.ഡി.സിയുടെ ഇന്‍ഡസ്ട്രിയല്‍ എസ്‌റ്റേറ്റ് പ്രദേശത്ത് സ്ഥിതി ചെയ്യുന്ന സ്‌കൂളിനായി സിന്തറ്റിക് ട്രാക്ക് നിര്‍മിക്കുന്നത അശാസ്ത്രീയമായ രീതിയിലാണ് നിര്‍മാണ പ്രവര്‍ത്തനങ്ങള്‍ നടത്തുന്നത് എന്ന് സിപിഎം പറയുന്നു.എന്നാല്‍ കെ.എസ്.ഐ.ഡി.സി നിര്‍മിച്ച പുതിയ റോഡാണ് വെള്ളക്കെട്ടിനു കാരണമെന്ന് ഉഷ സ്‌കൂള്‍ അധികൃതര്‍ വിശദീകരിച്ചു.

അതേസമയം, ബ്രാഞ്ച് സമ്മേളനങ്ങളില്‍ പാര്‍ട്ടിയിലെ വിഭാഗീയ പ്രവര്‍ത്തനങ്ങളെക്കുറിച്ചും ഇന്‍ഡസ്ട്രിയല്‍ എസ്‌റ്റേറ്റില്‍ പാര്‍ട്ടി മുന്‍ എംഎല്‍എയുടേതടക്കമുള്ള ഫാക്ടറികളില്‍ തദ്ദേശീയര്‍ക്കു ജോലി നല്‍കാതെ അന്യ സംസ്ഥാന തൊഴിലാളികളെ കൂടുതലായി നിയമിച്ചതിലെ പ്രതിഷേധവുമൊക്കെ മറച്ചു വയ്ക്കാനാണു പുതിയ സമരമെന്ന് ആക്ഷേപവും പരക്കെ ഉയര്‍ന്നിട്ടുണ്ട്.
    
</TEXT>
</DOC>