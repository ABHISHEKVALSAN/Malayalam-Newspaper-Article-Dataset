<DOC>
<DOCNO>114061207318.utf8</DOCNO>
<TEXT>


           സിവില്‍ സര്‍വ്വീസ്‌ പരീക്ഷയില്‍ മലയാളിക്ക്‌ എട്ടാം റാങ്ക്‌     

Thursday 12 June 2014 9:56 pm IST

പത്തനംതിട്ട: സിവില്‍ സര്‍വ്വീസ്‌ പരീക്ഷയില്‍ എട്ടാം റാങ്ക്‌ കോഴഞ്ചേരിപുന്നയ്ക്കാമലയില്‍ വടക്കേല്‍ ജോണി ടോം വര്‍ഗ്ഗീസ്‌(27) കരസ്ഥമാക്കി. തിരുവല്ല കിഴക്കന്‍മുത്തൂര്‍ സെന്റ്പോള്‍സ്‌ മാര്‍ത്തോമ്മാപള്ളിവികാരി റവ.ജോര്‍ജ്ജ്‌ വര്‍ഗ്ഗീസിന്റേയും ആനി ജോര്‍ജ്ജ്‌ വര്‍ഗ്ഗീസിന്റേയും മൂന്നാമത്തെ മകനാണ്‌. ഡല്‍ഹിയില്‍ ഒരുവര്‍ഷമായി സിവില്‍ സര്‍വ്വീസ്‌ കോച്ചിംഗ്‌ നടത്തുന്ന ജോണി ടോം വര്‍ഗ്ഗീസ്‌ മൂന്നാമത്തെ ശ്രമത്തിലാണ്‌ വിജയം കണ്ടത്‌. വെണ്ണിക്കുളം ബഥനി അക്കാദമി, തിരുവനന്തപുരം സെന്റ്‌ തോമസ്‌ ഹയര്‍സെക്കന്ററി സ്കൂള്‍, മദ്രാസ്‌ ക്രിസ്ത്യന്‍ കോളേജ്‌ എന്നിവിടങ്ങളിലെ വിദ്യാഭ്യാസത്തിന്‌ ശേഷം കോയമ്പത്തൂര്‍ പിഎസ്ഡി കോളേജില്‍ നിന്നും എംബിഎ നേടിയിരുന്നു. സഹോദരി ഐഡആന്‍വര്‍ഗ്ഗീസ്‌ അമേരിക്കയില്‍ ബിഡിഎസിനു പഠിക്കുന്നു. സഹോദരന്‍ ജോര്‍ജ്ജി സാം വര്‍ഗ്ഗീസിന്‌ അമേരിക്കയിലാണ്‌ ജോലി.
    
</TEXT>
</DOC>