<DOC>
<DOCNO>114030380213.utf8</DOCNO>
<TEXT>


           കസ്തൂരിരംഗന്‍: അനുകൂലമല്ലെങ്കില്‍ രാജിക്കു വിമുഖതയില്ലെന്നു മാണി    

Monday 3 March 2014 2:03 pm IST

കോട്ടയം: കസ്തൂരിരംഗന്‍ റിപ്പോര്‍ട്ട സംബന്ധിച്ച വിഷയത്തില്‍ കേന്ദ്ര സര്‍ക്കാര്‍ നിലപാട് അനുകൂലമല്ലെങ്കില്‍ തനിക്കും കേരളാ കോണ്‍ഗ്രസ് എംഎല്‍എമാര്‍ക്കും രാജിവയ്ക്കാന്‍ വിമുഖതയില്ലെന്ന് ധനമന്ത്രി കെ. എം മാണി.

റിപ്പോര്‍ട്ട് സംബന്ധിച്ച കേന്ദ്ര സര്‍ക്കാര്‍ നിലപാട് അനുകൂലമായിരിക്കുമെന്നാണ് കരുതുന്നതെന്ന് മാണി പറഞ്ഞു. രാജി വയ്‌ക്കേണ്ട സാഹചര്യം ഉണ്ടാകുമെന്ന് കരുതുന്നില്ലെന്നും മാണി അറിയിച്ചു.

വിജ്ഞാപനം പുറത്തുവന്ന ശേഷം ബാക്കി കാര്യങ്ങള്‍ പ്രതികരിക്കാമെന്നും അദ്ദേഹം അറിയിച്ചു. കസ്തൂരി രംഗന്‍ റിപ്പോര്‍ട്ടില്‍ കേരളത്തിന്റെ ആവശ്യങ്ങള്‍ ഭാഗികമായി അംഗീകരിച്ചുള്ള കരട് വിജ്ഞാപനവും ഓഫീസ് മെമ്മോറാണ്ടവും കേന്ദ്രവനം പരിസ്ഥിതി മന്ത്രാലയം ഇന്ന് പുറത്തിറക്കിയേക്കുമെന്നിരിക്കെയാണ് മാണിയുടെ പ്രതികരണം.

123 പരിസ്ഥിതി ലോല വില്ലേജുകളിലെ ജനവാസ മേഖലകളായ 2550 ചതുരശ്രകമിലോമീറ്റര്‍ മേഖലയില്‍ നിയന്ത്രണങ്ങള്‍ക്ക് ഇളവ് നല്‍കുന്ന കാര്യമാണ് മന്ത്രാലയം പരിഗണിച്ചത്.
    
</TEXT>
</DOC>