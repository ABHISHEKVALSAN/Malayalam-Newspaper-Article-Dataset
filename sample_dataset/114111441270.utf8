<DOC>
<DOCNO>114111441270.utf8</DOCNO>
<TEXT>


           തലക്കര ചന്തു  ബലിദാനദിനാചരണം ഇന്ന്    

Friday 14 November 2014 7:34 pm IST

        കല്‍പ്പറ്റ: ദക്ഷിണേന്ത്യയിലെ സ്വാതന്ത്ര്യസമര ചരിത്രത്തിലെ ആദ്യബലിദാനിയായ തലക്കര ചന്തുവിന്റെ 209-ാം ബലിദാനദിനാചരണം ഇന്ന് വിപുലമായി ആചരിക്കും. പുളിഞ്ഞാല്‍ക്കോട്ട, കാര്‍ക്കോട്ടില്‍ തറവാട്, മാനന്തവാടി പഴശ്ശി കുടീരം, പനമരം തലക്കര ചന്തു നഗര്‍, ലക്കിടി ചങ്ങലമരം കരിന്തണ്ടന്‍ സ്മൃതിമണ്ഡപം, മാവിലാംതോട് എന്നിവിടങ്ങളില്‍ നിന്നും ഇരുചക്ര വാഹനറാലി രാവിലെ 9.30ന് കരിമ്പുമ്മല്‍ സ്റ്റേഡിയം പരിസരത്ത് എത്തിച്ചേരും.

തുടര്‍ന്ന് ശോഭായാത്രയായി തലക്കരചന്തു സ്മൃതിമന്ദിരത്തിലെത്തിച്ചേരും. സ്മൃതിമന്ദിരത്തിലെ പുഷ്പ്പാര്‍ച്ചനയ്ക്കുശേഷം 11.30 ന് പനമരം ജിയുപി സ്‌കൂള്‍ അങ്കണത്തില്‍ നടക്കുന്ന പൊതുസമ്മേളനം രാഷ്ട്രീയ സ്വയംസേവക സംഘം ജില്ലാ സംഘചാലക് എം. എം. ദാമോദരന്‍ മാസ്റ്റര്‍ ഉദ്ഘാടനം ചെയ്യും.

ബാലഗോകുലം സംസ്ഥാന അദ്ധ്യക്ഷന്‍ ടി. പി. രാജന്‍ മാസ്റ്റര്‍ മുഖ്യപ്രഭാഷണം നടത്തും. സംഘാടകസമിതി ചെയര്‍മാന്‍ പള്ളിയറ രാമന്‍ അദ്ധ്യക്ഷത വഹിക്കും. ജനറല്‍ കണ്‍വീനര്‍ പാലേരി രാമന്‍, വനവാസി വികാസകേന്ദ്രം ജില്ലാ അദ്ധ്യക്ഷന്‍ എന്‍. കെ. രാജു, കെ. ജി. പരമേശ്വരന്‍, കെ. വി. അജിത്കുമാര്‍, ആദിവാസി സംഘം ജില്ലാ അദ്ധ്യക്ഷന്‍ പി. ആര്‍. വിജയന്‍ തുടങ്ങിയവര്‍ പ്രസംഗിക്കും.
    
</TEXT>
</DOC>