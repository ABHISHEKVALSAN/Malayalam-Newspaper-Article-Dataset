<DOC>
<DOCNO>114070211726.utf8</DOCNO>
<TEXT>


           ഡിഎല്‍എഫിന്റെ കൈയേറ്റം: അന്വേഷണത്തിന് മൂന്നംഗ സമിതി    

Wednesday 2 July 2014 4:12 pm IST

തിരുവനന്തപുരം: കൊച്ചി ചെലവന്നൂരില്‍ ഡി.എല്‍.എഫ് തീരദേശ ചട്ടം ലംഘിച്ച് ഡി.എല്‍.എഫ് ഫ്‌ളാറ്റ് നിര്‍മിച്ചതിനെ കുറിച്ച് അന്വേഷിക്കാന്‍ തീരദേശ പരിപാലന അതോറിറ്റിയുടെ മൂന്നംഗ സമിതിയെ നിയോഗിച്ചു. ഡോ.പദ്മകുമാര്‍, ഡോ.രാമചന്ദ്രന്‍, കമലാക്ഷന്‍ എന്നിവരാണ് അന്വേഷിക്കുക. തീരദേശ പരിപാലന നിയമം ലംഘിച്ചുവോ എന്നായിരിക്കും സമിതി പ്രധാനമായും അന്വേഷിക്കുക.

15 ദിവസത്തിനകം റിപ്പോര്‍ട്ട് നല്‍കാനാണ് സമിതിയോട് നിര്‍ദ്ദേശിച്ചിരിക്കുന്നതെന്ന് വനം, പരിസ്ഥിതി മന്ത്രി തിരുവഞ്ചൂര്‍ രാധാകൃഷ്ണന്‍ നിയമസഭയില്‍ അറിയിച്ചു. കൈയേറ്റം സംബന്ധിച്ച ചീഫ് സെക്രട്ടറിയുടെ റിപ്പോര്‍ട്ട് മന്ത്രി സഭയുടെ മേശപ്പുറത്ത് വച്ചു.

ചീഫ് സെക്രട്ടറി അന്വേഷണ റിപ്പോര്‍ട്ട് സര്‍ക്കാരിന് സമര്‍പ്പിക്കുന്നതിനു മുമ്പ് മാദ്ധ്യമങ്ങള്‍ക്ക് ചോര്‍ന്നു കിട്ടയതില്‍ സ്പീക്കര്‍ ആശങ്ക രേഖപ്പെചടുത്തി. ഈ വിഷയം ശ്രദ്ധയില്‍ പെട്ടിട്ടുണ്ടെന്നും അന്വേഷണം നടത്തി ആവശ്യമായ നടപടി സ്വീകരിക്കുമെന്നും മുഖ്യമന്ത്രി ഉമ്മന്‍ചാണ്ടി നിയമസഭയെ അറിയിച്ചു.
    
</TEXT>
</DOC>