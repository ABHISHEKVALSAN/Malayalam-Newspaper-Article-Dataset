<DOC>
<DOCNO>114010164739.utf8</DOCNO>
<TEXT>


           കവി കുരീപ്പുഴ ശ്രീകുമാറിന് കാറപകടത്തില്‍ പരുക്ക്    

Wednesday 1 January 2014 2:30 pm IST

കൊല്ലം: പ്രശസ്ത കവി കുരീപ്പുഴ ശ്രീകുമാറിന് കാറപകടത്തില്‍ പരുക്ക്. കൊല്ലം കാവനാട് കാറും ലോറിയും കൂട്ടിയിടിച്ചാണ് അപകടമുണ്ടായത്. അപകടത്തില്‍ പരിക്കേറ്റ ശ്രീകുമാറിനെ കൊല്ലം ജില്ലാ ആശുപത്രിയില്‍ പ്രവേശിപ്പിച്ചു. പരുക്ക് ഗുരുതരമല്ലെന്നാണ് പ്രാഥമിക റിപ്പോര്‍ട്ട്.

ഒരു പൊതുപരിപാടിയില്‍ പങ്കെടുത്ത്  വീട്ടിലേക്കു മടങ്ങുകയായിരുന്നു ശ്രീകുമാര്‍. അപകടത്തില്‍ കാറിന്റെ മുന്‍ഭാഗം തകര്‍ന്നു. കാര്‍ ഓടിച്ചിരുന്നയാള്‍ക്കും പരുക്കേറ്റു. ലോറി ഡ്രൈവറും ക്ലീനറും നിസാര പരുക്കുകളോടെ രക്ഷപ്പെട്ടു. ലോറി മറിഞ്ഞതിനെ തുടര്‍ന്നു ദേശീയപാതയില്‍ മണിക്കൂറുകളോളം ഗതാഗതം സ്തംഭിച്ചു.

രാത്രി വൈകി ദേശീയപാതയുടെ ഒരു വശത്തേക്കു ലോറി മാറ്റി ഗതാഗതം പുനഃസ്ഥാപിച്ചു.
    
</TEXT>
</DOC>