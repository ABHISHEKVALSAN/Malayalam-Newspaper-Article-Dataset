<DOC>
<DOCNO>114061508064.utf8</DOCNO>
<TEXT>


           ടി പിവധം: മൂന്നു കുറ്റവാളികളെ പൂജപ്പുരയ്ക്കു മാറ്റി    

Sunday 15 June 2014 10:33 pm IST

        തൃശൂര്‍: ടി.പി. ചന്ദ്രശേഖരന്‍ വധക്കേസിലെ കുറ്റവാളികളായ മൂന്ന്‌ പേരെ വിയ്യൂര്‍ ജയിലില്‍ നിന്നും പൂജപ്പുര സെന്‍ട്രല്‍ ജയിലിലേക്ക്‌ മാറ്റി. അണ്ണന്‍ സിജിത്ത്‌, ട്രൗസര്‍ മനോജ്‌, വാഴപ്പടച്ചി റഫീക്‌ എന്നിവരെയാണ്‌ മാറ്റിയത്‌. മൊബെയില്‍ ഫോണ്‍, സിം കാര്‍ഡ്‌ എന്നിവ കഴിഞ്ഞ ദിവസങ്ങളില്‍ കണ്ടെടുത്തതിനെ തുടര്‍ന്ന്‌ ജയില്‍ ഡിഐജി നല്‍കിയ റിപ്പോര്‍ട്ടിന്റെ അടിസ്ഥാനത്തില്‍ ജയില്‍ ഡിജിപി സെന്‍കുമാറിന്റെ ഉത്തരവിലാണ്‌ ജയില്‍ മാറ്റം. 
ഇന്നലെ രാവിലെ എട്ടോടെ ഇവരെ പ്രത്യേക വാഹനത്തിലാണ്‌ പൂജപ്പുരയിലേക്ക്‌ കൊണ്ടുപോയത്‌. സുരക്ഷയെ തുടര്‍ന്നാണ്‌ ജയില്‍മാറ്റമെന്ന്‌ ജയിലധികൃതര്‍ പറഞ്ഞു. കഴിഞ്ഞ ദിവസങ്ങളിലായി ജയിലില്‍ സിജിത്ത്‌ അടക്കമുള്ളവരെ പാര്‍പ്പിച്ചിരിക്കുന്ന സെല്ലില്‍ നിന്നും ഡിബ്ലോക്കില്‍ നിന്നുമായി സിം കാര്‍ഡ്‌, മൊബെയില്‍ ഫോണുകള്‍, സര്‍ക്കാര്‍ മാധ്യമ ഡയറക്ടറി, കഞ്ചാവ്‌ എന്നിവ പിടികൂടിയിരുന്നു. ഇതിനെ തുടര്‍ന്നുള്ള അന്വേഷണവും ചോദ്യം ചെയ്യലും പുരോഗമിക്കുന്നതിനിടയില്‍ ശനിയാഴ്ചയും ഫോണുകള്‍ പിടികൂടി. 
    
</TEXT>
</DOC>