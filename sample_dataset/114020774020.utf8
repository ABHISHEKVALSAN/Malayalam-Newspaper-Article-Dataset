<DOC>
<DOCNO>114020774020.utf8</DOCNO>
<TEXT>


           തിരുനക്കര ശ്രീകൃഷ്ണസ്വാമിക്ഷേത്രത്തില്‍ ഉത്സവം    

Friday 7 February 2014 9:25 pm IST

        കോട്ടയം: തിരുനക്കര ശ്രീകൃഷ്ണസ്വാമിക്ഷേത്രത്തില്‍ ഉത്സവം 9 ന് കൊടിയേറി 16 ന് രഥോത്സവത്തോടുകൂടി സമാപിക്കും. ക്ഷേത്രാചാരങ്ങള്‍ക്ക് പ്രാമുഖ്യം നല്‍കി മഹാപൂജകളും, ഹോമങ്ങളും കലാപരിപാടികളും നടത്തുന്നതിനാണ് കമ്മറ്റി തീരുമാനമെടുത്തിട്ടുള്ളതെന്ന് ഭാരവാഹികള്‍ പത്രസമ്മേളനത്തില്‍ അറിയിച്ചു. പെരിഞ്ഞേരിമന വാസുദേവന്‍ നമ്പൂതിരി മുഖ്യകാര്‍മ്മികത്വം വഹിക്കും. 9 ന് വൈകിട്ട് 6 ന് കൊടിയേറ്റ്, തുടര്‍ന്ന് ശ്രീവത്സം ഓഡിറ്റോറിയത്തില്‍ നാരായണീയ പാരായണവും സംഗീതസദസ്സ്, 10 ന് ഉച്ചയ്ക്ക് 1 ന് ഏകാദശിപ്രസാദമൂട്ട്, വൈകിട്ട് 5 ന് നാരായണീയ പാരായണം, 7 ന് സമ്പ്രദായഭജന, 9 ന് വിളക്കിനെഴുന്നള്ളിപ്പ്, 11 ന് ഉച്ചയ്ക്ക് 1 ന് സത്‌സംഗം, വൈകിട്ട് 5 ന് ഭാഗവതപാരായണം, 6.30 ന് അഷ്ടപദി, 8 ന് ഭക്തിഗാനസുധ, 9 ന് വിളക്കിനെഴുന്നള്ളപ്പ്, 10.30 ന് മുതല്‍ ഉത്സബലി, 12 ന് വൈകിട്ട് 7 ന് നാമഘോഷലഹരി, 9 ന് വിളക്കിനെഴുന്നള്ളിപ്പ്, 13 ന് ഉച്ചയ്ക്ക് 1 ന് ചാക്യാര്‍കൂത്ത്, 5 ന് ഭാഗവതപാരായണം, 7 ന് കഥകളി, 14 ന് രാവിലെ 7 ന് ഭാഗവതപാരായണം, 8.30 ന് ശ്രീബലി എഴുന്നെള്ളിപ്പ്, 10.30 ന് ഉത്സവബലി, വൈകിട്ട് 6.30 ന് ഡാന്‍സ്, 9 ന് വിളക്കിനെഴുന്നള്ളിപ്പ്, 15 ന് വൈകിട്ട് 4 ന് ഭാഗവതപാരായണം, 5 ന് കാഴ്ചശ്രീബലി എഴുന്നള്ളിപ്പ്, പഞ്ചാരിമേളം, തുടര്‍ന്ന് ദേശവിളക്ക്, 7 ന് സംഗീതസദസ്സ്, 10 ന് പള്ളിവേട്ട എഴുന്നള്ളിപ്പ്, ആറാട്ട് ദിവസമായ 16 ന് രാവിലെ 9 ന് ഭാഗവതപാരായണം, 10 ന് മതപ്രഭാഷണം, 11 ന് മഹാപ്രസാദമൂട്ട്, 12 ന് പാഠകം, വൈകിട്ട് നാലിന് തിരുനക്കര രഥോത്സവം ഡിസ്ട്രിക്ട് സെഷന്‍ ജഡ്ജ് പി.കെ ലക്ഷ്മണന്‍ ഉദ്ഘാടനം ചെയ്യും. വിവിധ കലാരൂപങ്ങള്‍, താലപ്പൊലി, വാദ്യങ്ങള്‍, കരകാട്ടം, ഗരുഡന്‍ എന്നിവ രഥത്തിന് അകമ്പടി സേവിക്കും. നഗരവീഥിയിലെ സ്വീകരണങ്ങള്‍ ഏറ്റുവാങ്ങി 8 ന് തിരുനക്കര മഹാദേവ സന്നിധിയില്‍ എത്തിച്ചേരും. തുടര്‍ന്ന് ക്ഷേത്രക്കുളത്തില്‍ ഭഗവാന്റെ ആറാട്ട് നടക്കും. 9 ന് ആറാട്ട് എതിരേല്‍പ്, 10 ന് കൊടിയിറങ്ങും. 
പത്രസമ്മേളനത്തില്‍ ഉത്സവകമ്മറ്റി അധ്യക്ഷന്‍ അഡ്വ. തിരുവാര്‍പ്പ് പരമേശ്വരന്‍ നായര്‍, ജനറല്‍ കണ്‍വീനര്‍ ബിനു ആര്‍. വാര്യര്‍, ക്ഷേത്രഭരണസമിതി പ്രസിഡന്റ് കെ.പി ബാലചന്ദ്രന്‍പിള്ള, സെക്രട്ടറി പി.കെ ഗോപാലകൃഷ്ണന്‍ വര്‍ക്കിംഗ് പ്രസിഡന്റ്എം.വി.എം നായര്‍ എന്നിവര്‍ പങ്കെടുത്തു.

    
</TEXT>
</DOC>