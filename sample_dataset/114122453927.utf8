<DOC>
<DOCNO>114122453927.utf8</DOCNO>
<TEXT>


           തേക്കടി ബോട്ട് അപകടം: തുടരന്വേഷണത്തിന് കോടതി ഉത്തരവ്    

Wednesday 24 December 2014 5:11 pm IST

        ഇടുക്കി: തേക്കടി ബോട്ടപകടത്തെ കുറിച്ച് തുടരന്വേഷണം നടത്തണമെന്ന് കോടതി. ഇടുക്കി ജില്ലാ കോടതിയാണ് ഉത്തരവിട്ടത്. അപകടത്തില്‍ വിനോദസഞ്ചാര വകുപ്പ് ഉദ്യോഗസ്ഥര്‍ക്ക് വീഴ്ച സംഭവിച്ചോ എന്ന് അന്വേഷിക്കാനും കോടതി നിര്‍ദേശിച്ചു.

അന്വേഷണം തൃപ്തികരമല്ലെന്നും കെടിഡിസി എംഡിക്കെതിരേ അന്വേഷണം നടത്തിയിട്ടില്ലെന്നും കോടതി പറഞ്ഞു. കേസില്‍ മൂന്നു പ്രതികളുടെ വിടുതല്‍ ഹര്‍ജി പരിഗണിക്കവെയാണ് കോടതിയുടെ ഉത്തരവുണ്ടായത്. കേസിലെ ആറാം പ്രതി കെ.കെ.സഞ്ജീവിനെ കോടതി കുറ്റവിമുക്തനാക്കുകയും ചെയ്തു.

2009 സെപ്റ്റംബര്‍ 30 ന് കെടിഡിസിയുടെ ജലകന്യക എന്ന ഇരുനില ഫൈബര്‍ ബോട്ട് തടാകത്തില്‍ മറിഞ്ഞ് 45 പേരാണ് മരിച്ചത്. മറ്റു സംസ്ഥാനങ്ങളില്‍ നിന്നുള്ള വിനോദ സഞ്ചാരികളായിരുന്നു ദുരന്തത്തില്‍ മരണമടഞ്ഞവരെല്ലാം.
    
</TEXT>
</DOC>