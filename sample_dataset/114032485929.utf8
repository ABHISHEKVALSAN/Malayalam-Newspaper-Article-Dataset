<DOC>
<DOCNO>114032485929.utf8</DOCNO>
<TEXT>


           ആന്റോ ആന്റണിയും ക്രിമിനല്‍ കേസ്‌ മറച്ചുവെച്ചു    

Monday 24 March 2014 10:29 pm IST

        പത്തനംതിട്ട: പത്തനംതിട്ട പാര്‍ലമെന്റ്‌ മണ്ഡലം യുഡിഎഫ്‌ സ്ഥാനാര്‍ഥി ആന്റോ ആന്റണിയും തന്റെ പേരിലുള്ള ക്രിമിനല്‍ കേസ്‌ മറച്ചുവച്ച്‌ പത്രിക സമര്‍പ്പിച്ചു. ഇതു സംബന്ധിച്ച്‌ സിപിഐ എം പത്തനംതിട്ട ജില്ലാ കമ്മിറ്റിയംഗവും അഭിഭാഷകനുമായ ഓമല്ലൂര്‍ ശങ്കരനാണ്‌ റിട്ടേണിംഗ്‌ ഓഫീസര്‍ക്ക്‌ പരാതി നല്‍കിയത്‌. 
ആന്റോ ആന്റണിയെ പ്രതിയാക്കി കോട്ടയം വിജിലന്‍സ്‌ കോടതിയില്‍ 280/2014 നമ്പരായി കേസ്‌ നിലവിലുണ്ട്‌. പൂഞ്ഞാര്‍ തെക്കേക്കര കളപ്പുരയ്ക്കല്‍ മാത്യു സെബാസ്റ്റ്യന്‍ ആണ്‌ കേസ്‌ ഫയല്‍ ചെയ്തത്‌. എംപി എന്ന നിലയില്‍ ആന്റോ ആന്റണി നടത്തിയ അഴിമതികളിലാണ്‌ കേസ്‌. സിആര്‍പിസി 190,200 വകുപ്പുകള്‍ പ്രകാരമാണ്‌ കേസ്‌ നിലവിലുള്ളതെന്ന്‌ പരാതിയില്‍ പറയുന്നു. എന്നാല്‍, കേസില്‍ പ്രതിയാണെന്ന വിവരം നാമനിര്‍ദേശ പത്രികയില്‍ ബോധപൂര്‍വം മറച്ചു വെച്ചെന്നാണ്‌ പരാതി.
    
</TEXT>
</DOC>