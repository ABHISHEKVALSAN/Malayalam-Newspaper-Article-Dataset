<DOC>
<DOCNO>114072016292.utf8</DOCNO>
<TEXT>


           ബാലമന്ത്രാലയം രൂപീകരിക്കണം: ബാലഗോകുലം    

Sunday 20 July 2014 11:14 pm IST

        പന്തളം:കുട്ടികള്‍ക്ക് സുരക്ഷയും സംരക്ഷണവും ഉറപ്പാക്കാന്‍ ബാലമന്ത്രാലയം രൂപീകരിക്കണമെന്ന് ബാലഗോകുലം കേന്ദ്ര സര്‍ക്കാരിനോട് ആവശ്യപ്പെട്ടു.  ദേശീയ വരുമാനത്തിന്റെ 60 ശതമാനം  വിദ്യാഭ്യാസത്തിന് വേണ്ടി നീക്കിവെച്ചിട്ടും ഗുണപരമായ വിദ്യാഭ്യാസം നല്‍കാന്‍ കഴിഞ്ഞിട്ടില്ല. വിദ്യാഭ്യാസ മേഖല അടിക്കടി പിന്നോട്ട് പോകുന്ന കാഴ്ചയാണ് ഇന്ന് കാണുന്നത്. അതിനാല്‍ സാര്‍വ്വത്രികവും  സൗജന്യവും ഗുണാത്മകവുമായ വിദ്യാഭ്യാസം ഉറപ്പാക്കാന്‍ സര്‍ക്കാരിന് കഴിയണമെന്ന് ബാലഗോകുലം സംസ്ഥാന സമ്മേളനം അംഗീകരിച്ച പ്രമേയം ആവശ്യപ്പെട്ടു. വിദ്യാഭ്യാസ സ്‌കോളര്‍ഷിപ്പുകള്‍ വാരിക്കോരി കൊടുത്തിട്ടും അത് അര്‍ഹതപ്പെട്ടവര്‍ക്ക് കിട്ടാതായി. പലതരത്തില്‍ കുട്ടികള്‍ ഇന്ന് ചൂഷണം ചെയ്യപ്പെടുകയാണ്. മനുഷ്യക്കടത്തും ബാലവേലയും ബാലപീഡനങ്ങളും ഇവിടെയുണ്ടാകുന്നു. ഇതിനെല്ലാം പരിഹാരം കാണാന്‍ ബാലമന്ത്രാലയത്തിന് കഴിയണമെന്നും പ്രമേയം പറയുന്നു. 
പുതിയ സംസ്ഥാന അധ്യക്ഷനായി ടി. പി. രാജന്‍ മാസ്റ്ററേയും, ജനറല്‍ സെക്രട്ടറി യായി ആര്‍. പ്രസന്നനേയും തെരഞ്ഞെടുത്തു.
    
</TEXT>
</DOC>