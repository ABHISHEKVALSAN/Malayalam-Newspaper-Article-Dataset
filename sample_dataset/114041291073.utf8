<DOC>
<DOCNO>114041291073.utf8</DOCNO>
<TEXT>


           അഗ്‌നിയുടെ ആദ്യ നിശാവിക്ഷേപണം വിജയകരം    

Saturday 12 April 2014 12:35 pm IST

ഭുവനേശ്വര്‍: അഗ്‌നി1 ബാലിസ്റ്റിക് മിസൈലിന്റെ ആദ്യ നിശാവിക്ഷേപണത്തില്‍ ഇന്ത്യ വിജയം കൈവരിച്ചു. ഒറിസ തീരത്തെ വീലര്‍ ദ്വീപില്‍ ഇന്നലെ രാത്രി 9.10നായിരുന്നു വിക്ഷേപണം. ലക്ഷ്യസ്ഥാനത്ത് അഗ്‌നി കൃത്യമായിതന്നെ എത്തിയെന്ന് പ്രതിരോധ ഗവേഷണ വികസന കേന്ദ്രം (ഡിആര്‍ഡിഒ) വ്യക്തമാക്കി.

700 കിലോമീറ്റര്‍ വരെ പരിധിയുള്ള മദ്ധ്യ ദൂര മിസൈലായ അഗ്‌നി1 2002 ജനുവരി 25 നാണ് ഇന്ത്യ വിജയകരമായി പരീക്ഷിച്ചത്. നിരവധി പരീക്ഷണങ്ങള്‍ക്കുശേഷം ഇത് ഇപ്പോള്‍ സൈന്യത്തിന് കൈമാറിയിട്ടുണ്ട്. ഇതാദ്യമായാണ് രാത്രി വിക്ഷേപം പരീക്ഷിച്ചത്.
    
</TEXT>
</DOC>