<DOC>
<DOCNO>114041491731.utf8</DOCNO>
<TEXT>


           എസ്‌എസ്‌എല്‍സി ഫലപ്രഖ്യാപനം നാളെ    

Monday 14 April 2014 9:06 pm IST

        തിരുവനന്തപുരം: എസ്‌ എസ്‌ എല്‍ സി പരീക്ഷാ ഫലം നാളെ പ്രഖ്യാപിക്കും. റെക്കോര്‍ഡു വേഗത്തില്‍ കഴിഞ്ഞ വര്‍ഷത്തേക്കാള്‍ എട്ടു ദിവസം നേരത്തെയാണ്‌ ഇത്തവണ ഫലം പ്രഖ്യാപിക്കുന്നത്‌. കഴിഞ്ഞവര്‍ഷം ഫലപ്രഖ്യാപനം ഏപ്രില്‍ 24 നായിരുന്നു. നാളെ രാവിലെ 10ന്‌ ഡിപിഐയുടെ അധ്യക്ഷതയില്‍ ബോര്‍ഡ്‌ മീറ്റിംഗ്‌ ചേരും. അതിനു ശേഷം മൂന്നിന്‌ വിദ്യാഭ്യാസ മന്ത്രി പി കെ അബ്ദുറബ്‌ ഫലപ്രഖ്യാപനം നടത്തും. പരീക്ഷ കഴിഞ്ഞ്‌ 25 ദിവസത്തിനുള്ളിലാണ്‌ ഇക്കുറി ഫലപ്രഖ്യാപനം. ഉത്തരക്കടലാസുകളുടെ മൂല്യനിര്‍ണയം ശനിയാഴ്ചയോടെ പൂര്‍ത്തിയാക്കിയിരുന്നു. തുടര്‍ന്ന്‌ ടാബുലേഷന്‍ പ്രക്രിയയും വെരിഫിക്കേഷന്‍ നടപടികളും പൂര്‍ത്തിയാക്കി.
    
</TEXT>
</DOC>