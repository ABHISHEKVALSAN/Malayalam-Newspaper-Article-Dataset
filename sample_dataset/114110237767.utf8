<DOC>
<DOCNO>114110237767.utf8</DOCNO>
<TEXT>


           കൊലളമ്പ് കേസ്: ഏരിയ സെക്രട്ടറിയുടെ രാജിക്കായി ബിജെപിയുടെ പ്രകടനം    

Sunday 2 November 2014 10:56 pm IST

        കുന്നംകുളം: കോടികളുടെ തട്ടിപ്പ് നടന്ന കൊലളമ്പ് കേസില്‍ കുറ്റാരോപിതനായ സിപിഎം കുന്നംകുളം ഏരിയ സെക്രട്ടറി എം.ബാലാജിയെ അറസ്റ്റ് ചെയ്യണമെന്ന് ആവശ്യപ്പെട്ട് ബിജെപി പ്രകടനം നടത്തി. ബാലാജിയുടെ കോലവും കത്തിച്ചു.

ബാബു എം. പാലിശേരി എം.എല്‍.എയുടെ സഹോദരനായ ബാലാജി ഉള്‍പ്പെട്ട കൊലളമ്പ് കേസ് കേന്ദ്ര എജന്‍സി അന്വേഷിക്കണമെന്നും ബിജെപി ആവശ്യപ്പെട്ടു. പ്രകടനവും പൊതുയോഗവും ബിജെപി ജില്ലാ പ്രസിഡന്റ് എ.നാഗേഷ് ഉദ്ഘാടനം ചെയ്തു. കേരളം കണ്ട ഏറ്റവും വലിയ തട്ടിപ്പുകളില്‍ ഒന്നായ കൊലളമ്പ് കേസില്‍ തുടക്കം മുതല്‍ തന്നെ സിപിഎമ്മിന്റെ ഉന്നത നേതാക്കള്‍ക്കെതിരെ ആരോപണം ഉയര്‍ന്നിരുന്നു. എന്നാല്‍ നടപടിയെടുക്കാന്‍ പോലീസ് തയ്യാറായിരുന്നില്ല. കുടുതല്‍ തെളിവുകള്‍ പുറത്ത് വന്നതോടെ പാര്‍ട്ടി ഇപ്പോള്‍ ഏരിയ സെക്രട്ടറിക്കതിരെ നടപടിയെടുക്കാന്‍ നിര്‍ബന്ധിതരായിരിക്കുകയാണ്.

ബാബു.എം.പാലിശ്ശേരിക്കെതിരെയും നടപടിക്ക് ശുപാര്‍ശ ചെയ്തു. കഴിഞ്ഞ ദിവസം മണിക്കൂറുകളോളം നിണ്ടുനിന്ന ജില്ലാ കമ്മറ്റി യോഗത്തിലാണ് പതിറ്റാണ്ടുകളായി കുന്നംകുളം മേഖലയില്‍ കൊലാപതകങ്ങള്‍ക്കും ഗുണ്ടാ പ്രവര്‍ത്തനത്തിനും നേതൃത്വം നല്‍കിയവര്‍ക്കെതിരെ നടപടിക്ക് ഒരുങ്ങുന്നത്. നടപടിയെടുത്തില്ലെങ്കില്‍ പാര്‍ട്ടി പിളര്‍പ്പിലേക്ക് നിങ്ങുമെന്ന സ്ഥിതി വിശേഷം ഉടലെടുത്തതോടെയാണ് സംസ്ഥാന കമ്മറ്റിയംഗം കെ. രാധാകൃഷ്ണന്‍ എം.എല്‍.എ ചെയര്‍മാനായ സമിതിയുടെ അന്വേഷണ റിപ്പോര്‍ട്ടിനെ തുടര്‍ന്ന് അച്ചടക്കനടപടിക്ക് ജില്ലാ കമ്മറ്റിയില്‍ നിര്‍ദേശം ഉണ്ടായത്. ഇരുവര്‍ക്കും പുറമേ കുന്നംകുളം നഗരസഭ മുന്‍ ചെയര്‍മാനും ഏരിയാ കമ്മറ്റിയംഗവുമായ പി.ജി. ജയപ്രകാശ്, പാര്‍ട്ടി അംഗം ഋത്വിക് എന്നിവര്‍ക്കെതിരെയാണ് നടപടി.

ബാലാജിയെ കേസില്‍ കുടുക്കാനുള്ള ഗൂഢാലോചന നടത്തിയെന്നാണ് ബാബു എം. പാലിശേരിക്ക് എതിരായ കുറ്റം. ഇതില്‍ പി.ജി. ജയപ്രകാശിനെയും ഋത്വിക്കിനെയും ബാബു ഉപയോഗിച്ചുവെന്ന് കണ്ടെത്തിയിട്ടുണ്ട്. അന്തരിച്ച എഴുത്തുകാരനും സി.പി.എം നേതാവുമായിരുന്ന സി.വി. ശ്രീരാമന്റെ മകനാണ് ഋത്വിക്. ജില്ലാ കമ്മറ്റി യോഗത്തില്‍ സംസ്ഥാന സെക്രട്ടേറിയറ്റംഗം ആനത്തലവട്ടം ആനന്ദനും ബേബി ജോണുമാണ് പങ്കെടുത്തത്. കൊലളമ്പ് കേസില്‍ ഉന്നതര്‍ക്ക് പങ്കുണ്ടെന്ന് വ്യക്തമാക്കുന്ന റിപ്പോര്‍ട്ടുകള്‍ കഴിഞ്ഞ ദിവസം ജന്മഭൂമി പ്രസിദ്ധികരിച്ചുന്നു.
    
</TEXT>
</DOC>