<DOC>
<DOCNO>114020573396.utf8</DOCNO>
<TEXT>


           വിദ്യാര്‍ത്ഥിയുടെ മരണം: ദല്‍ഹി പോലീ‍സിന് കോടതിയുടെ രൂക്ഷ വിമര്‍ശനം    

Wednesday 5 February 2014 2:08 pm IST

ന്യൂദല്‍ഹി: ദല്‍ഹിയില്‍ അരുണാചല്‍ പ്രദേശ് സ്വദേശിയാ വിദ്യാര്‍ഥി നിദോ താനിയയുടെ മരണത്തില്‍ ദല്‍ഹി പോലീസിന് ദല്‍ഹി ഹൈക്കോടതിയുടെ വിമര്‍ശനം. താനിയയുടെ മരണം സംബന്ധിച്ച് ദല്‍ഹി പോലീസ് കോടതിയില്‍ സമര്‍പ്പിച്ച റിപ്പോര്‍ട്ട് അപൂര്‍ണമാണെന്ന് കോടതി നിരീക്ഷിച്ചു. 

പോസ്റ്റുമോര്‍ട്ടം റിപ്പോര്‍ട്ട് വന്നതിന് ശേഷം വിശദമായ റിപ്പോര്‍ട്ട് വെള്ളിയാഴ്ച സമര്‍പ്പിക്കണമെന്നും ഹൈക്കോടതി ദല്‍ഹി പോലീസിനോട് നിര്‍ദേശിച്ചു. നിദോ താനിയയുടെ മരണത്തെ തുടര്‍ന്ന് വന്‍ ആക്രമണമാണ് ദല്‍ഹിയില്‍ അരങ്ങേറിയത്. ഇതുമായി ബന്ധപ്പെട്ട് മൂന്ന് പേരെ പോലീസ് അറസ്റ്റ് ചെയ്തിരുന്നു. 

താനിയയുടെ മരണത്തെക്കുറിച്ച് അന്വേഷിക്കാന്‍ ഡപ്യൂട്ടി കമ്മിഷണര്‍ പി.കരുണാകരന്റെ നേതൃത്വത്തിലുള്ള പ്രത്യേക അന്വേഷണ സംഘത്തെ ദല്‍ഹി പോലീസ് ചുമതലപ്പെടുത്തിയിരുന്നു.  
    
</TEXT>
</DOC>