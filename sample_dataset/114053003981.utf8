<DOC>
<DOCNO>114053003981.utf8</DOCNO>
<TEXT>


           കൊല്ലം റെയില്‍വേ സ്റ്റേഷനില്‍ പൊലീസുകാരന് കുത്തേറ്റു    

Friday 30 May 2014 10:42 am IST

കൊല്ലം: റെയില്‍വേ സ്റ്റേഷനില്‍ പോലീസുകാരന് കുത്തേറ്റു. കൊല്ലം റെയില്‍വേ സ്റ്റേഷനിലെ സീനിയര്‍ സിവില്‍ പൊലീസ് ഓഫീസര്‍ അബ്ദുള്‍ സലാമിനാണ് കുത്തേറ്റത്. കൊട്ടാരക്കര സ്വദേശിയായ ജയേന്ദ്രബാബുവാണ് പൊലീസുകാരനെ കുത്തിയത്.

സ്റ്റേഷനിലെ തിരക്ക് നിയന്ത്രിക്കാന്‍ ശ്രമിക്കുന്നതിനിടെ ജയേന്ദ്രബാബു പൊലീസുകാരനെ കുത്തുകയായിരുന്നു. ഇയാള്‍ക്ക് മാനസിക വിഭ്രാന്തിയുള്ളതായി സംശയമുണ്ടെന്ന് പൊലീസ് പറഞ്ഞു. അബ്ദുള്‍ സലാം ജില്ലാ ആശുപത്രിയില്‍ ചികിത്സയിലാണ്.
    
</TEXT>
</DOC>