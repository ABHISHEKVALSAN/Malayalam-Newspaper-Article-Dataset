<DOC>
<DOCNO>114092189226.utf8</DOCNO>
<TEXT>


           ലോക്സഭാ തെരഞ്ഞെടുപ്പ്‌: ആദ്യഘട്ട പ്രചാരണം ഇന്ന്‌ സമാപിക്കും    

Sunday 21 September 2014 10:04 am IST

ന്യൂദല്‍ഹി: ലോക്സഭാ തെരഞ്ഞെടുപ്പിന്റെ ആദ്യഘട്ട പ്രചാരണം ഇന്ന്‌ സമാപിക്കും. ഏപ്രില്‍ 7ന്‌ വോട്ടെടുപ്പ്‌ നടക്കുന്ന ആസാം,ത്രിപുര എന്നീ സംസ്ഥാനങ്ങളിലെ 6 ലോക്സഭാ മണ്ഡലങ്ങളിലെ പ്രചാരണമാണ്‌ ഇന്ന്‌ വൈകിട്ട്‌ 5 മണിയോടെ സമാപിക്കുന്നത്‌. മേഖലയില്‍ അര്‍ദ്ധസൈനിക വിഭാഗങ്ങളെയടക്കം നിയോഗിച്ചിട്ടുണ്ട്‌.
ഏപ്രില്‍ 9ന്‌ വടക്കു കിഴക്കന്‍ സംസ്ഥാനങ്ങളായ അരുണാചല്‍ പ്രദേശ്‌,മണിപ്പൂര്‍,മേഘാലയ,മിസോറാം,നാഗാലാന്റ്‌ എന്നിവിടങ്ങളിലെ 7 ലോക്സഭാ സീറ്റുകളില്‍ തെരഞ്ഞെടുപ്പ്‌ നടക്കും. ഇവിടുത്തെ പ്രചാരണം ആദ്യഘട്ട വോട്ടിംഗ്‌ നടക്കുന്ന 7ന്‌ സമാപിക്കും. ഏപ്രില്‍ 12ന്‌ നടക്കുന്ന നാലാംഘട്ടത്തില്‍ ആസാം,സിക്കിം,ത്രിപുര എന്നീ സംസ്ഥാനങ്ങളിലെ ബാക്കിയുള്ള അഞ്ച്‌ മണ്ഡലങ്ങളിലെ തെരഞ്ഞെടുപ്പ്‌ കൂടി നടക്കുന്നതോടെ വടക്കുകിഴക്കന്‍ മേഖലയിലെ തെരഞ്ഞെടുപ്പ്‌ പ്രക്രിയ പൂര്‍ത്തിയാകും.
    
</TEXT>
</DOC>