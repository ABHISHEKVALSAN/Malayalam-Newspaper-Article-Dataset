<DOC>
<DOCNO>114050797727.utf8</DOCNO>
<TEXT>


           മോദിയുടെ റാലിയും ഗംഗാ ആരതിയും തടഞ്ഞു    

Wednesday 7 May 2014 9:18 pm IST

        ന്യൂദല്‍ഹി: ഏഴു സംസ്ഥാനങ്ങളിലായി 64 ലോക്സഭാ മണ്ഡലങ്ങളിലേക്ക്‌ നടന്ന തെരഞ്ഞെടുപ്പിലും റെക്കോഡ്‌ പോളിംഗ്‌. ബംഗാളിലും സീമാന്ധ്രയിലുമാണ്‌ ഏറ്റവും കൂടുതല്‍ പോളിംഗ്‌ നടന്നത്‌, ബംഗാളില്‍ 80.51 ശതമാനം. സീമാന്ധ്രയില്‍ 70 ശതമാനത്തിനടുത്താണിത്‌. ഇവിടെ 25 ലോക്സഭാ മണ്ഡലങ്ങള്‍ക്കൊപ്പം 175 നിയമസഭാ മണ്ഡലങ്ങളിലേക്കും തെരഞ്ഞെടുപ്പ്‌ നടന്നു. ജമ്മു കാശ്മീരില്‍ 60 ശതമാനമാണ്‌ വോട്ടിംഗ്‌. ഉത്തരാഖണ്ഡ്‌(55), ബീഹാര്‍( 60), യു.പി(50), ഹിമാചല്‍(60) എന്നിങ്ങനെയാണ്‌ ഏകദേശ കണക്ക്‌. കൃത്യമായ ശതമാനം ലഭിക്കുന്നതേയുള്ളു. യുപിയിലെ വാരാണസിയില്‍ മോദിയുടെ ഒരു തെരഞ്ഞെടുപ്പ്‌ റാലി വിലക്കിയതും പ്രിയങ്കയുടെ സഹായിയെ അമേഠിയില്‍ നിന്ന്‌ പുറത്താക്കിയതുമാണ്‌ പ്രധാന രണ്ടു രാഷ്ട്രീയ സംഭവങ്ങള്‍. മോദിയുടെ ഗംഗാ ആരതിയും വിലക്കിയിട്ടുണ്ട്‌. റാലി തടഞ്ഞതില്‍ പ്രതിഷേധിച്ച്‌ അരുണ്‍ ജെയ്റ്റ്ലിയും അമിത്‌ ഷായും ധര്‍ണ്ണനടത്താന്‍ തീരുമാനിച്ചു.
കാശ്മീരില്‍ ബോംബ്‌ സ്ഫോടനത്തില്‍ ഒരാള്‍ക്ക്‌ പരിക്കേറ്റതും ബീഹാറില്‍ വെടിവെപ്പില്‍ ഒരാള്‍ മരിച്ചതുമാണ്‌ ഇന്നലെ അരങ്ങേറിയ അക്രമങ്ങള്‍. രാഹുല്‍, വരുണ്‍ഗാന്ധി, രാം വിലാസ്‌ പാസ്വാന്‍, സ്മൃതി ഇറാനി, രാബ്്‌റി ദേവി, രാജീവ്‌ പ്രതാപ്‌ റൂഡി, കുമാര്‍ വിശ്വാസ്‌ എന്നിവരാണ്‌ ഇന്നലെ ജനവിധി തേടിയ പ്രമുഖര്‍.
    
</TEXT>
</DOC>