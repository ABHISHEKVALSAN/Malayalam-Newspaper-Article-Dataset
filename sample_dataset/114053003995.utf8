<DOC>
<DOCNO>114053003995.utf8</DOCNO>
<TEXT>


           ആന്റോ ആന്റണി പുണ്ണുള്ള കൊടിച്ചിയെന്ന് പിസി ജോര്‍ജ്ജിന്റെ ബ്ലോഗ്    

Friday 30 May 2014 1:16 pm IST

തിരുവനന്തപുരം: കെപിസിസി എക്സിക്യൂട്ടീവ് യോഗത്തില്‍ തനിക്കെതിരെ രുക്ഷമായി ആരോപണം ഉന്നയിച്ച ആന്റോ ആന്റണി എം.പിക്കെതിരെ ചീഫ് വിപ്പ് പി.സി. ജോര്‍ജ് രംഗത്ത്. ആന്റോ ആന്റണി പുറത്ത് പുണ്ണുള്ള കൊടിച്ചിപ്പട്ടിയാണെന്ന് സ്വന്തം ബ്ലോഗിലൂടെ പി.സി ജോര്‍ജ് പ്രതികരിച്ചു. 

ആക്ഷേപ കഥയുടെ രൂപത്തിലാണ് ആന്റോ ആന്റണിയുടെ പേരെടുത്തു പറയാതെ പി.സി ജോര്‍ജ് വിമര്‍ശനം ഉന്നയിച്ചിരിക്കുന്നത്. 'മുള്ളിന് കീഴില്‍ നടക്കാന്‍ ഭയപ്പെടുന്ന പുറത്ത് പുണ്ണുള്ള കൊടിച്ചി' എന്ന തലക്കെട്ടിലാണ് കഥ. പി സി ജോര്‍ജ്ജ് വീട്ടിലേക്ക് ഓടിക്കയറുന്ന ഭ്രാന്തന്‍ പട്ടിയെ പോലെയാണെന്ന് ഇന്നലെ നടന്ന കെപിസിസി യോഗത്തില്‍ ആന്റോ ആന്റണി വിമര്‍ശിച്ചിരുന്നു. ഇതിനു മറുപടിയായി ഒന്നിനും കൊള്ളാത്തവനെന്ന പേര് മാറ്റാനാണ് ആന്റോ ആന്റണി രാഷ്ട്രീയത്തിലെത്തിയതെന്ന് ബ്ലോഗില്‍ പി.സി ജോര്‍ജ് മറുപടി നല്‍കി. 

ദാരിദ്യ്രത്തിന്റെ പഴയ കാലം ഓര്‍ത്താല്‍ ഛര്‍ദ്ദിക്കാന്‍ വരും. അത് മറന്ന് ഡോളറുകളുടെ കുബേരക്കൂട്ടിലിരുന്ന് ഇപ്പോള്‍ അഭിമാനിക്കുന്നു. തന്നെ കൊല്ലാന്‍ ജോര്‍ജ്ജ് ക്വട്ടേഷന്‍ സംഘത്തെ അയച്ചുവെന്നും ഇതിനായി 10 ലക്ഷം രൂപ അഡ്വാന്‍സ് നല്‍കിയെന്നും ഇന്നലെ ആന്റോ ആരോപിച്ചിരുന്നു. എല്‍കെജി പിള്ളേര്‍ പോലും കല്ലെടുത്ത് എറിയാന്‍ മടിക്കുന്നവന് വധഭീഷണിയോ എന്നാണ് ഇതിനുള്ള ജോര്‍ജിന്റെ പരിഹാസം. 

ബ്ലോഗിന്റെ പൂര്‍ണരൂപം ചുവടെ:-



</TEXT>
</DOC>