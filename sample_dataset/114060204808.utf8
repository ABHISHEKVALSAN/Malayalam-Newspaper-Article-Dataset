<DOC>
<DOCNO>114060204808.utf8</DOCNO>
<TEXT>


           പ്രവേശനോത്സവത്തിനിടെ യൂത്ത് ലീഗും എസ്‌ഐഒ പ്രവര്‍ത്തകരും ഏറ്റുമുട്ടി    

Monday 2 June 2014 12:25 pm IST

        മലപ്പുറം: പ്രവേശനോത്സവ ഘോഷയാത്രക്കിടെ മലപ്പുറം തിരൂരങ്ങാടിയില്‍ സംഘര്‍ഷം. യൂത്ത് ലീഗും എസ്‌ഐഒ പ്രവര്‍ത്തകരും തമ്മിലാണ് സംഘര്‍ഷമുണ്ടായത്. വിദ്യാഭ്യാസമന്ത്രി പി കെ അബ്ദുറബ്ബിനെതിരെ എസ്ഐഒ പ്രവര്‍ത്തകര്‍ മുദ്രാവാക്യം വിളിച്ചതാണ് സംഘര്‍ഷത്തിന് കാരണം. 

യുഡിഎഫ് സര്‍ക്കാരിന്റെ വിദ്യാഭ്യാസ നയങ്ങളില്‍ പ്രതിഷേധിച്ചാണ് എസ്ഐഒ പ്രവര്‍ത്തകര്‍ രംഗത്തെത്തിയത്. ഇതോടെ എസ്ഐഒ പ്രവര്‍ത്തകരെ തടയാന്‍ യൂത്ത് ലീഗുകാര്‍ ശ്രമിച്ചതാണ് സംഘര്‍ഷത്തിനിടയാക്കിയത്. പൊലീസ് സ്ഥലത്തെത്തി സ്ഥിതിഗതികള്‍ നിയന്ത്രണവിധേയമാക്കിയിട്ടുണ്ട്. 

ഇരുസംഘടനകളിലുംപ്പെട്ട ചിലരെ പൊലീസ് കസ്റ്റഡിയിലെടുത്തിട്ടുണ്ട്. 
    
</TEXT>
</DOC>