<DOC>
<DOCNO>114030279984.utf8</DOCNO>
<TEXT>


           പാര്‍ട്ടിയില്‍ പ്രവര്‍ത്തിക്കാത്തവര്‍ക്ക് റിട്ടയര്‍മെന്റ് നല്‍കേണ്ടി വരും: സുധീരന്‍    

Sunday 2 March 2014 3:00 pm IST

കാസര്‍കോട്: പാര്‍ട്ടിയില്‍ നേരെചൊവ്വേ പ്രവര്‍ത്തിക്കാത്തവര്‍ക്ക് റിട്ടയര്‍മെന്റ് നല്‍കേണ്ടി വരുമെന്ന് കെ.പി.സി.സി പ്രസിഡന്റ് വി.എം.സുധീരന്‍ പറഞ്ഞു.

ഗ്രൂപ്പ് മാനേജര്‍മാരുടെ ഇഷ്ടക്കാരല്ലാത്തതിനാല്‍ അണികള്‍ അവഗണിക്കപ്പെടുന്നുണ്ടെന്നും സുധീരന്‍ പറഞ്ഞു. കാസര്‍കോട് ഡി.സി.സി നല്‍കിയ സ്വീകരണ ചടങ്ങില്‍ സംസാരിക്കുകയായിരുന്നു അദ്ദേഹം.

ഗ്രൂപ്പ് തീവ്രവാദം ചിലര്‍ക്ക് ലാഭക്കച്ചവടമാണ്. എന്നാലത് അണികള്‍ക്ക് നഷ്ടക്കച്ചവടമാണ്. രാഷ്ട്രീയ കാര്യങ്ങളില്‍ അന്തിമ തീരുമാനം അതാത് പാര്‍ട്ടികളാണ് കൈക്കൊള്ളുക.

അതില്‍ സമുദായ സംഘടനകള്‍ ഇടപെടരുത്. സമുദായ സംഘടനകള്‍ അവരുടെ മേഖലയില്‍ പ്രവര്‍ത്തിക്കുന്നതോടൊപ്പം രാഷ്ട്രീയക്കാരെ വെറുതെ വിടുകയാണ് വേണ്ടത്.

സമുദായ സംഘടനകള്‍ക്ക് അഭിപ്രായം പറയാനുള്ള അവകാശമുണ്ടെന്നും സുധീരന്‍ പറഞ്ഞു.
    
</TEXT>
</DOC>