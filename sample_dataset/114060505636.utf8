<DOC>
<DOCNO>114060505636.utf8</DOCNO>
<TEXT>


           മുഖ്യകണ്ണി അറസ്റ്റില്‍    

Thursday 5 June 2014 10:36 pm IST

പാലക്കാട്‌:ഉത്തരേന്ത്യയില്‍ നിന്ന്‌ കുട്ടികളെ കേരളത്തിലെത്തിച്ച സംഭവത്തില്‍ മുഖ്യകണ്ണി അറസ്റ്റില്‍. ജാര്‍ഖണ്ഡ്‌ സ്വദേശി ഷക്കീല്‍ അഹമ്മദിനെയാണ്‌ ക്രൈംബാഞ്ച്‌ സംഘം അറസ്റ്റ്‌ ചെയ്തത്‌.
കുട്ടികളില്‍ നിന്നും രക്ഷിതാക്കളില്‍ നിന്നും ലഭിച്ച വിവരത്തിന്റെ അടിസ്ഥാനത്തിലായിരുന്നു അറസ്റ്റ.്‌ ആറു വര്‍ഷമായി ഷക്കീല്‍ അഹമ്മദ്‌ തൃശൂര്‍ വടക്കാഞ്ചേരിയില്‍ വര്‍ഷങ്ങളായി കരിങ്കല്‍ ക്വാറിയില്‍ ജോലി ചെയ്തു വരുകയായിരുന്നു. ആറ്‌ വര്‍ഷമായി കോഴിക്കോട്‌, മലപ്പുറം ജില്ലകളിലെ അനാഥാലയത്തിലേക്ക്‌ ഉത്തരേന്ത്യയില്‍ നിന്ന്‌ കുട്ടികളെ എത്തിക്കുന്നതിന്‌ ഇടനിലക്കാരനായി പ്രവര്‍ത്തിച്ചത്്‌ ഷക്കീറാണെന്ന്‌ ക്രൈംബ്രാഞ്ച്‌ ഡി വൈ എസ്‌ പി സുധാകരന്‍ പിള്ള പറഞ്ഞു. നേരത്തെ അറസ്റ്റ്‌ ചെയത എട്ട്‌ പേരില്‍ നിന്നാണ്‌ ഷക്കീറിന്റെ പങ്കിനെക്കുറിച്ച്‌ സൂചന ലഭിച്ചത്‌. തുടര്‍ന്ന്‌ ഇയാളെ ഫോണില്‍ ബന്ധപ്പെട്ട്‌ പാലക്കാട്ടേക്ക്‌ വിളിച്ച്‌ വരുത്തി അറസ്റ്റ്‌ രേഖപ്പെടുത്തുകയായിരുന്നു. കഴിഞ്ഞ 24ന്‌ കുട്ടികളെ കേരളത്തിലേക്ക്‌ കൊണ്ട്‌ വന്ന സംഘത്തില്‍ ഇയാളുമുണ്ടായിരുന്നു. 
    
</TEXT>
</DOC>