<DOC>
<DOCNO>114112444830.utf8</DOCNO>
<TEXT>


            ടൈറ്റാനിയം കേസ്: ചെന്നിത്തല ഹര്‍ജി നല്‍കി    

Monday 24 November 2014 8:53 pm IST

        കൊച്ചി: ടൈറ്റാനിയം മലിനീകരണ നിയന്ത്രണ പ്ലാന്റ് അഴിമതി കേസില്‍ തിരുവനന്തപുരം വിജിലന്‍സ് കോടതി ഉത്തരവ് പ്രകാരമുള്ള അന്വേഷണം റദ്ദാക്കണമെന്നാവശ്യപ്പെട്ട് ആഭ്യന്തരമന്ത്രി രമേശ് ചെന്നിത്തല ഹൈക്കോടതിയില്‍ ഹര്‍ജി നല്‍കി.

മുഖ്യമന്ത്രിയുടെയും തന്റെയും പേരുകള്‍ ഹര്‍ജിയില്‍ ആദ്യം ഉണ്ടായിരുന്നില്ല. മന്ത്രിയാവുന്നതിന് മുമ്പാണ് തനിക്കെതിരായി ഹര്‍ജി വന്നത്. മന്ത്രിസഭ തീരുമാനമെടുക്കുമ്പോള്‍ താന്‍ എംപിയോ എംഎല്‍എയോ അല്ല. മന്ത്രിസഭ തീരുമാനമെടുത്ത് 42 ദിവസത്തിനു ശേഷമാണ് താന്‍ കെപിസിസി അധ്യക്ഷ സ്ഥാനം ഏറ്റെടുത്തത്. കെപിസിസി അധ്യക്ഷനായിരുന്ന ഒമ്പതു വര്‍ഷവും ഭരണത്തിന്റെ ദൈനംദിന കാര്യങ്ങള്‍ ഇടപെട്ടിട്ടില്ലെന്നും ചെന്നിത്തല ഹര്‍ജിയില്‍ പറയുന്നു.
    
</TEXT>
</DOC>