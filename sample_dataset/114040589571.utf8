<DOC>
<DOCNO>114040589571.utf8</DOCNO>
<TEXT>


           മലേഷ്യന്‍ വിമാനം: ബ്ലാക്ക്‌ ബോക്സ്‌ സിഗ്നല്‍ ലഭിച്ചതായി സൂചന    

Saturday 5 April 2014 9:27 pm IST

        ക്വലാലംപൂര്‍: കാണാതായ മലേഷ്യന്‍ വിമാനത്തിലെ ബ്ലാക്ക്‌ ബോക്സില്‍ നിന്നുള്ള സിഗ്നലുകള്‍ ലഭിച്ചതായിസൂചന.
ഇന്ത്യന്‍ മഹാസമുദ്രത്തില്‍ തെരച്ചില്‍ നടത്തുന്ന ചൈനീസ്‌ കപ്പല്‍ ഹൈക്സിം-01 നാണ്‌ സിഗ്നല്‍ ലഭിച്ചത്‌. 37.5 സെക്കന്റോളം സിഗ്നല്‍ ലഭിച്ചു. എന്നാല്‍ ബ്ലാക്‌ ബോക്സിന്റെ സിഗ്നലാണോയെന്ന്‌ ഇതുവരെ സ്ഥിരീകരിച്ചിട്ടില്ല. ചരക്ക്‌ കപ്പലില്‍ നിന്നും വീണ ഏതെങ്കിലും ഇലക്ട്രിക്‌ ഉപകരണങ്ങളില്‍ നിന്നുള്ള സിഗ്നലോ സമുദ്രത്തിനടിയില്‍ കൂടി കടന്നു പോകുന്ന ഇന്റര്‍നെറ്റ്‌ കേബിളുകളില്‍ നിന്നുള്ള സിഗ്നലുകളോ ആകാനുള്ള സാധ്യതകളും തള്ളുന്നില്ല.

    
</TEXT>
</DOC>