<DOC>
<DOCNO>114043095994.utf8</DOCNO>
<TEXT>


           കരസേനാ റിക്രൂട്ട്മെന്റ്‌ റാലി മെയ്‌ 19 മുതല്‍ 30 വരെ    

Wednesday 30 April 2014 9:46 pm IST

        കൊച്ചി: കരസേനയിലേക്കുളള ഓപ്പണ്‍ റിക്രൂട്ട്മെന്റ്‌ റാലി മെയ്‌ 19 മുതല്‍ 30 വരെ കാസര്‍കോട്‌ മുനിസിപ്പല്‍ സ്റ്റേഡിയത്തില്‍ നടക്കും. സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍, സോള്‍ജ്യര്‍ ടെക്നിക്കല്‍, സോള്‍ജ്യര്‍ ട്രേഡ്സ്മെന്‍, സോള്‍ജ്യര്‍ ജനറല്‍ ഡ്യൂട്ടി വിഭാഗങ്ങളിലായാണ്‌ നിയമനം. പുരുഷന്‍മാര്‍ക്ക്‌ മാത്രമുളള ഒഴിവുകളാണിത്‌. മെയ്‌ 19 മുതല്‍ 24 വരെ കോഴിക്കോട്‌, വയനാട്‌, മലപ്പുറം, കാസര്‍കോട്‌, ലക്ഷ്വദ്വീപ്‌, മാഹി എന്നിവിടങ്ങളില്‍ നിന്നുളളവര്‍ക്കും മെയ്‌ 25 മുതല്‍ 30 വരെ ആലപ്പുഴ, ഇടുക്കി, കോട്ടയം, പത്തനംതിട്ട ജില്ലക്കാര്‍ക്കുമാണ്‌ അവസരം. 
സ്ക്രീനിംഗ്‌ ദിവസം , കാറ്റഗറി, പങ്കെടുക്കേണ്ട ജില്ലകള്‍ എന്നീ ക്രമത്തില്‍ മെയ്‌ 19- സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍-കോഴിക്കോട്‌, വയനാട്‌,ലക്ഷ്വദ്വീപ്‌. മെയ്‌ 20-സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍ മലപ്പുറം,കാസര്‍കോട്‌,മാഹി.മെയ്‌ 21-സോള്‍ജ്യര്‍ ടെക്നിക്കല്‍-കോഴിക്കോട്‌, വയനാട്‌, മലപ്പുറം,കാസര്‍കോട്‌,മാഹി, ലക്ഷ്വദ്വീപ്‌, മെയ്‌ 22- സോള്‍ജ്യര്‍ ട്രേഡ്സ്മാന്‍ കോഴിക്കോട്‌, വയനാട്‌, മലപ്പുറം,കാസര്‍കോട്‌,മാഹി, ലക്ഷ്വദ്വീപ്‌. മെയ്‌ 23- സോള്‍ജ്യര്‍ ജനറല്‍ ഡ്യൂട്ടി കോഴിക്കോട്‌, വയനാട്‌,ലക്ഷ്വദ്വീപ്‌. മെയ്‌ 24-സോള്‍ജ്യര്‍ ജനറല്‍ ഡ്യൂട്ടി മലപ്പുറം,കാസര്‍കോട്‌,മാഹി മെയ്‌ 25-സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍ ആലപ്പുഴ, ഇടുക്കി, മെയ്‌ 26 -സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍ കോട്ടയം, പത്തനംതിട്ട. മെയ്‌ 27- സോള്‍ജ്യര്‍ ടെക്നിക്കല്‍ ആലപ്പുഴ, പത്തനംതിട്ട, കോട്ടയം , ഇടുക്കി. മെയ്‌ 28- സോള്‍ജ്യര്‍ ട്രേഡ്സ്മാന്‍ ആലപ്പുഴ, പത്തനംതിട്ട, കോട്ടയം, ഇടുക്കി. മെയ്‌ 29- സോള്‍ജ്യര്‍ ജനറല്‍ ഡ്യൂട്ടി ആലപ്പുഴ, ഇടുക്കി. മെയ്‌ 30- സോള്‍ജ്യര്‍ ജനറല്‍ ഡ്യൂട്ടി കോട്ടയം, പത്തനംതിട്ട .
പായം: സോള്‍ജ്യര്‍ ജനറല്‍ ഡ്യൂട്ടി -17 1/2 -21 വയസ്സ്‌ (Born between 19 Nov1996  to 19 May 1993) മേറ്റ്ല്ലാ തസ്തികകളിലേക്കും 17 1/2-23 വയസ്സ്‌ (Born between 19Nov 1996 to 19 May 1991) ഓരോ വിഭാഗത്തിനും ആവശ്യമായ ശാരീരിക യോഗ്യതകള്‍, ഉയരം: 166 സെ.മീ(സോള്‍ജ്യര്‍ ജനറല്‍ ഡ്യൂട്ടി), 162 സെ.മീ (സോള്‍ജ്യര്‍ ക്ലാര്‍ക്ക്‌/സ്റ്റോര്‍ കീപ്പര്‍)
165 സെ.മീ(സോള്‍ജ്യര്‍ ടെക്നിക്കല്‍), 165 സെ.മീ(സോള്‍ജ്യര്‍ നേഴ്സിംഗ്‌ അസിസ്റ്റന്റ്‌), 166 സെ.മീ(സോള്‍ജ്യര്‍ ട്രേഡ്സ്മാന്‍) തൂക്കം: 50 കിലോഗ്രാം(സോള്‍ജ്യര്‍ ട്രേഡ്സ്മാന്‍ 48 കി.ഗ്രാം), നെഞ്ചളവ്‌: 77-82 സെ.മീ(സോള്‍ജ്യര്‍ ട്രേഡ്സ്മാന്‌ 76-81 സെ.മീ). 
ജവാന്‍മാരുടെ മക്കള്‍, വിമുക്തഭടന്‍മാരുടെ മക്കള്‍, യുദ്ധത്തില്‍ മരിച്ചവരുടെ വിധവകളുടെ മക്കള്‍ എന്നിവര്‍ ആയത്‌ തെളിയിക്കുന്നതിന്‌ ബന്ധപ്പെട്ട വകുപ്പുകളില്‍ നിന്നുമുളള റിലേഷന്‍ഷിപ്പ്‌ സര്‍ട്ടിഫിക്കറ്റ്‌(ഡിസ്ചാര്‍ജ്ജ്‌ ബുക്ക്‌) ഹാജരാക്കണം. സാക്ഷ്യപ്പെടുത്തുന്നവരുടെ നമ്പറും, റാങ്കും, പേരും വ്യക്തമാക്കിയിരിക്കണം, എന്‍.സി.സി(എ/ബി/സി) സര്‍ട്ടിഫിക്കറ്റുളളവര്‍ അവയുടെ ഒറിജിനല്‍, 1996 നവംബര്‍ 19നും 1997മെയ്‌ 19 നും ഇടയില്‍ ജനിച്ചവര്‍ രക്ഷിതാക്കളില്‍ നിന്ന്‌ 10 രൂപയുടെ നോണ്‍ ജുഡീഷ്യല്‍ സ്റ്റാമ്പ്‌ പേപ്പറില്‍ നിശ്ചിതമാതൃകയില്‍ തയ്യാറാക്കി രക്ഷിതാക്കളും നോട്ടറിയും സാക്ഷ്യപ്പെടുത്തിയ സമ്മതപത്രം മേല്‍പറഞ്ഞ എല്ലാ രേഖകളുടെയും അറ്റസ്റ്റ്‌ ചെയ്ത രണ്ട്‌ പകര്‍പ്പുകള്‍ കൊണ്ടുവരണം. 
21 വയസ്സിന്‌ താഴെയുളളവരാണെങ്കില്‍ അവിവാഹിതരായിരിക്കണം, ഡൊയാകില്‍ നിന്നുളള ബിസിനസ്‌ പ്രൊഫഷണല്‍ സര്‍ട്ടിഫിക്കറ്റ്‌ ഉളളവരാണെങ്കില്‍ മുന്‍ഗണന ലഭിക്കും.കായിക താരങ്ങള്‍ അതാത്‌ യോഗ്യത തെളിയിക്കുന്ന സര്‍ട്ടിഫിക്കറ്റ്‌ സംസ്ഥാന/വാഴ്സിറ്റി/ബോര്‍ഡ്‌ ചാമ്പ്യന്‍ഷിപ്പുകളില്‍ ദേശീയ/സംസ്ഥാനതലങ്ങളില്‍ ഒന്ന്‌/രണ്ട്‌ സ്ഥാനങ്ങള്‍ നേടിയവരായിരിക്കണം. രേഖകള്‍ എല്ലാം ഇംഗ്ലീഷിലോ, അതോ ഹിന്ദിയിലോ തയ്യാറാക്കിയതാവണം. കായിക പരീക്ഷയ്ക്ക്‌ ആവശ്യമായ റണ്ണിങ്ങ്‌ ഷൂവും ടീഷര്‍ട്ടും ഷോര്‍ട്സും ഉദ്യോഗാര്‍ത്ഥികള്‍ കരുതണം, ചെവിയിലെ വാക്സ്‌ കളയണം, കൂടുതല്‍ വിവരങ്ങള്‍ക്ക്‌ ആര്‍മി റിക്രൂട്ടിംഗ്‌ ഓഫീസ്‌, വെസ്തില്‍ ബാരക്സ്‌ കോഴിക്കോട്‌ 673005 എന്ന വിലാസത്തിലോ 0495- 238953 എന്ന ഫോണ്‍ നമ്പറിലോ ബന്ധപ്പെടുക അല്ലെങ്കില്‍ www.zrobanglore.gov.in, www.joinindianarmy.nic.in എന്നീ വെബ്സൈറ്റുകള്‍ സന്ദര്‍ശിക്കുക.
    
</TEXT>
</DOC>