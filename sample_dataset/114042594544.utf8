<DOC>
<DOCNO>114042594544.utf8</DOCNO>
<TEXT>


           ബാര്‍ ലൈസന്‍സ്‌ പുതുക്കേണ്ട: ഹൈക്കോടതി    

Friday 25 April 2014 10:18 pm IST

കൊച്ചി: നിലവാരമില്ലാത്തതിനാല്‍ പൂട്ടിയ ബാറുകളുടെ ലൈസന്‍സ്‌ പുതുക്കേണ്ടെന്ന്‌ ഹൈക്കോടതി. ലൈസന്‍സ്‌ പുതുക്കി നല്‍കാന്‍ സര്‍ക്കാരിനോട്‌ നിര്‍ദേശിച്ച്‌ ഇടക്കാല ഉത്തരവ്‌ വേണമെന്ന ബാറുടമകളുടെ ആവശ്യം തള്ളിയ കോടതി സര്‍ക്കാരിന്റൈ നയപരമായ തീരുമാനത്തില്‍ ഇടപെടാനാവില്ലെന്നും വ്യക്തമാക്കി. എന്നാല്‍ പുതുക്കി നല്‍കാന്‍ സര്‍ക്കാരിന്‌ വേണമെങ്കില്‍ തീരുമാനമെടുക്കാമെന്നും കോടതി പറഞ്ഞു.
418 ബാറുകളാണ്‌ സര്‍ക്കാര്‍ പൂട്ടിയത്‌. ഇവയില്‍പ്പെട്ട 54 ബാറുടമകളാണ്‌ ഹര്‍ജി നല്‍കിയിരുന്നത്‌. അബ്കാരി നയരൂപീകരണം പരിഗണനയിലാണെന്ന സര്‍ക്കാര്‍ അഭിഭാഷകെ‍ന്‍റ വാദം അവിശ്വസിക്കേണ്ടതില്ലെന്നും ജസ്റ്റീസ്‌ വി. ചിദംബരേശ്‌ വ്യക്തമാക്കി. ഇതു സംബന്ധിച്ച എം. രാമചന്ദ്രന്‍ കമ്മീഷന്‍ റിപ്പോര്‍ട്ട്‌ നികുതിവകുപ്പ്‌ സെക്രട്ടറിയുടെ പരിഗണനയ്ക്ക്‌ അയച്ചിരിക്കുകയാണെന്നും അവരുടെ തീരുമാനംകൂടി വന്നശേഷം നയം രൂപീകരിക്കുമെന്നുമുള്ള സര്‍ക്കാര്‍ വാദം കോടതി അംഗീകരിച്ചു.
ഇന്നലെ രാവിലെ പത്തേകാലിന്‌ ഹര്‍ജി പരിഗണിക്കുന്നതിനു മുന്‍പ്‌ അഡ്വക്കേറ്റ്‌ ജനറലിന്‌ അസൗകര്യം ആയതിനാല്‍ ഹര്‍ജി മറ്റൊരു ദിവസത്തേക്ക്‌ മാറ്റിവയ്ണക്കമെന്ന്‌ സര്‍ക്കാര്‍ അഭിഭാഷകന്‍ അഭ്യര്‍ഥിച്ചു. സര്‍ക്കാരിെ‍ന്‍റ അഭ്യര്‍ഥന തള്ളിയ കോടതി അഡീഷണല്‍ എജി, ഡിജിപി തുടങ്ങിയ അഭിഭാഷകര്‍ ഉണ്ടെന്നും അവര്‍ക്ക്‌ വേണമെങ്കില്‍ ഹാജരാകാമെന്നും പറഞ്ഞു. തുടര്‍ന്ന്‌ ഹര്‍ജി ഉച്ചയ്ക്ക്‌ രണ്ടു മണിക്ക്‌ വീണ്ടും പരിഗണിച്ചു. എന്നാല്‍ എജി ഹാജരായില്ല, സര്‍ക്കാര്‍ അഭിഭാഷകനാണ്‌ എത്തിയത്‌. ഹര്‍ജികളിലൂടെ, നിലവാരം ഉള്ള ബാറുകളുടെ ഉടമകളും നിലവാരം ഇല്ലാത്ത ബാറുകളുടെ ഉടമകളും പരസ്പരം ആരോപണങ്ങളും ഉന്നയിച്ചു.
    
</TEXT>
</DOC>