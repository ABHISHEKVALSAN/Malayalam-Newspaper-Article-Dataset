<DOC>
<DOCNO>114012470659.utf8</DOCNO>
<TEXT>


           രാജ്യത്ത്‌ ആദ്യമായി ഡിജിറ്റല്‍ ടിവിയില്‍ സിനിമാ റിലീസ്്‌    

Friday 24 January 2014 8:08 pm IST

        കൊച്ചി : ഡിജിറ്റല്‍ ടിവിയിലൂടെ രാജ്യത്ത്‌ ആദ്യമായി സിനിമ റിലീസ്‌ ചെയ്യുന്ന ഡിടിഎച്ച്‌ ഓപ്പറേറ്ററെന്ന സ്ഥാനം എയര്‍ടെല്‍ ഡിജിറ്റല്‍ ടിവിക്ക്‌. മിനുക്കുമണ്ണ മിനുഗുരുലു എന്ന തെലുങ്കുചിത്രമാണ്‌ തീയേറ്ററില്‍ റിലീസ്‌ ചെയ്യുന്ന ദിവസംതന്നെ എയര്‍ടെല്‍ ഡിജിറ്റല്‍ ടിവിയിലും സംപ്രേഷണം ചെയ്തത്‌.
പേ പര്‍ വ്യൂ എന്ന വിഭാഗത്തിലൂടെയാണ്‌ ചിത്ര സംപ്രേഷണം. കസ്റ്റമര്‍മാര്‍ക്ക്്‌ സൗകര്യപ്രദമായി ചിത്രം കാണാനുള്ള നൂതനമായ അവസരമാണ്‌ ഇതിലൂടെ ലഭ്യമായത്‌. 
ഇന്നലെ പുലര്‍ച്ചെ 12.30നു എയര്‍ടെല്‍ ഡിജിറ്റല്‍ ടിവിയില്‍ സംപ്രേഷണം ചെയ്ത ചിത്രം ആദ്യ അഞ്ചു ദിവസത്തേക്ക്‌ 157 എന്ന ചാനല്‍ നമ്പറില്‍ ലഭ്യമാകും. വീട്ടില്‍ ബന്ധുക്കളോടും സുഹൃത്തുക്കളോടുമൊപ്പം ഇരുന്ന്‌ എംപെഗ്‌4 ഡിവിബി-എസ്‌2 ടെക്നോളജിയില്‍ അതുല്യമായ പിക്ചര്‍ ക്വാളിറ്റിയിലും ശബ്ദത്തിലും സിനിമ കാണാം. കസ്റ്റമര്‍മാര്‍ക്ക്‌ തങ്ങളുടെ രജിസ്റ്റേഡ്‌ മൊബെയില്‍ നമ്പറില്‍നിന്ന്‌ ആഛഛഗ157 എന്ന്‌ 54325ലേക്ക്‌ എസ്‌ എം എസ്‌ അയച്ചുകൊണ്ട്‌ ചിത്രം ബുക്ക്‌ ചെയ്യാവുന്നതാണ്‌. ദിവസം നൂറു രൂപയ്ക്ക്‌ എട്ടു ഷോ വരെ കാണാം.
    
</TEXT>
</DOC>