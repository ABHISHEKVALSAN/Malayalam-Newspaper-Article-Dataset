<DOC>
<DOCNO>114042193078.utf8</DOCNO>
<TEXT>


           മറയൂരില്‍ കാട്ടാനക്കുട്ടി ചരിഞ്ഞ നിലയില്‍    

Monday 21 April 2014 3:16 pm IST

മറയൂര്‍: മറയൂരിലെ ചന്ദനക്കാട്ടില്‍ കാട്ടാനക്കുട്ടിയെ ചരിഞ്ഞ നിലയില്‍ കണ്ടെത്തി. എട്ട് മാസം പ്രായം വരുന്ന ആനക്കുട്ടിയാണ് ചരിഞ്ഞത്. കഴിഞ്ഞ ദിവസം കാട്ടാനക്കൂട്ടം കൃഷിതോട്ടത്തില്‍ ഇറങ്ങിയതോടെ പ്രദേശവാസികള്‍ ഇവയെ തുരത്തി ഓടിച്ചിരുന്നു. എന്നാല്‍ രാവിലെ ഇവ ചന്ദനക്കാട്ടില്‍ നില്‍ക്കുന്നതും സമീപത്തായി കുട്ടിയാനയെ ചരിഞ്ഞ നിലയിലും കണ്ടെത്തുകയായിരുന്നു. 

ചിന്നാര്‍ മേഖലയില്‍ വരള്‍ച്ച രൂക്ഷമായതോടെയാണ് കാട്ടാനക്കൂട്ടങ്ങള്‍ മറയൂര്‍ വനമേഖലയിലേക്ക് എത്താന്‍ തുടങ്ങിയിരിക്കുന്നത്. വെള്ളം കുടിക്കാനായി ആനക്കൂട്ടം ചെക്ക് ഡാമിന് അടുത്തേയ്ക്ക് നടക്കുന്നതിനിടെയാണ് കുട്ടിയാന ചരിഞ്ഞതെന്ന് കരുതുന്നു. കാന്തല്ലൂരിലെ വെറ്റിനറി ഡോക്ടര്‍ എത്തി പോസ്റ്റുമോര്‍ട്ടം നടത്തിയ ശേഷം ആനക്കുട്ടിയെ അവിടെത്തന്നെ സംസ്കരിച്ചു. 
    
</TEXT>
</DOC>