<DOC>
<DOCNO>114012570981.utf8</DOCNO>
<TEXT>


           മോദി വെബ്സൈറ്റ്‌ മലയാളത്തിലും    

Saturday 25 January 2014 10:44 pm IST

        കൊച്ചി: നരേന്ദ്രമോദി വെബ്സൈറ്റ്‌ ഇപ്പോള്‍ പ്രാദേശിക ഭാഷകളിലും. മലയാളമുള്‍പ്പെടെ ഒമ്പത്‌ ഇന്ത്യന്‍ ഭാഷകളിലും റഷ്യ, സ്പാനിഷ്‌, ജപ്പാന്‍, മന്ദാരിണ്‍ (ചൈനീസ്‌) എന്നീ വിദേശ ഭാഷകളിലും വെബ്സൈറ്റ്‌ ലഭ്യമാണ്‌. 
മലയാളം, ഗുജറാത്തി, തമിഴ്‌, തെലുങ്ക്‌, പഞ്ചാബി, മറാഠി, ആസാമീസ്‌, സംസ്കൃതം എന്നീ ഭാഷകളിലാണ്‌ വെബ്സൈറ്റ്‌. ഏക്‌ ഭാരത്‌ ശ്രേഷ്ഠ ഭാരത്‌ എന്ന മോദി മുദ്രാവാക്യം മുഖക്കുറിപ്പായ വെബ്സൈറ്റ്‌ മോദിയുടെ ജീവചരിത്രം, ഭരണ നിര്‍വഹണത്തെക്കുറിച്ചുള്ള വിവരം, മാധ്യമം, ഇ ബുക്സ്‌, സിറ്റിസണ്‍ ജേണലിസം, ഗ്യാലറി തുടങ്ങിയ വെവ്വേറേ വിഷയങ്ങളുമായി സമ്പന്നമാണ്‌. നരേന്ദ്രമോദി ഡോട്‌ ഇന്‍ എന്ന വെബ്‌ അഡ്രസില്‍ സൈറ്റ്‌ ലഭ്യമാണ്‌.
    
</TEXT>
</DOC>