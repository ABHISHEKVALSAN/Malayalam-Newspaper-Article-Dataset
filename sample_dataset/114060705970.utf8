<DOC>
<DOCNO>114060705970.utf8</DOCNO>
<TEXT>


           വൈറസ് ബാധ: പശ്ചിമ ബംഗാളില്‍ എട്ട് കുട്ടികള്‍ കൊല്ലപ്പെട്ടു    

Saturday 7 June 2014 4:45 pm IST

കൊല്‍ക്കത്ത: പശ്ചിമ ബംഗാളിലെ മാള്‍ഡയില്‍ വൈറസ് ബാധയെ തുടര്‍ന്ന് എട്ട് കുട്ടികള്‍ കൊല്ലപ്പെട്ടു. അഞ്ച് ദിവസത്തോളമായി പടര്‍ന്ന് പിടിക്കുന്ന ലിച്ചി വൈറസാണ് എട്ട് കുട്ടികളുടെ മരണത്തിനിടയാക്കിയത്. രണ്ടിനും നാലിനുമിടയില്‍ പ്രായം വരുന്ന കുട്ടികളാണ് മരിച്ചിരിക്കുന്നതെന്നാണ് റിപ്പോര്‍ട്ട്.

വൈറസ് പിടിപെടുന്നവര്‍ക്ക് അഞ്ച്- ആറ് മണിക്കൂറിനുള്ളിലാണ് മരണം സംഭവിക്കുന്നത്. 2012ലാണ് വൈറസുകളുടെ ലക്ഷണങ്ങല്‍ ഇവിടങ്ങളില്‍ കണ്ടു തുടങ്ങിയത്.

ലിച്ചിയെന്ന പഴങ്ങളില്‍ കമ്‌ടെത്തിയ വൈറസ് മസ്തിഷ്‌കത്തിലാണ് ബാധിക്കുന്നത്. പനി, ഛര്‍ദ്ദി എന്നിവയാണ് ഇതിന്റെ ലക്ഷണങ്ങള്‍. ലക്ഷണങ്ങളും വളരെ പെട്ടെന്നാണ് കണ്ടു തുടങ്ങുന്നത് എന്നതാണ് ഇതിന്റെ വേറൊരു പ്രത്യേകത.
    
</TEXT>
</DOC>