<DOC>
<DOCNO>114121852355.utf8</DOCNO>
<TEXT>


           ബാറുകളുടെ പ്രവര്‍ത്തനാനുമതി :  കെസിബിസിയുടെ ഹര്‍ജി തള്ളി    

Thursday 18 December 2014 8:14 pm IST

        കൊച്ചി : ഫോര്‍ സ്റ്റാര്‍, ഹെറിറ്റേജ് ബാറുകള്‍ക്ക് പ്രവര്‍ത്തനാനുമതി നല്‍കുന്ന സിംഗിള്‍ ബെഞ്ചിന്റെ ഉത്തരവ് പുന: പരിശോധിക്കണമെന്നാവശ്യപ്പെട്ട് കെസിബിസി സമര്‍പ്പിച്ച ഹര്‍ജി തള്ളി. കേസ് പരിഗണിച്ച സിംഗിള്‍ ബെഞ്ച് ജഡ്ജി ജസ്റ്റീസ് സുരേന്ദ്രമോഹനാണ് ഹര്‍ജി തള്ളിയത്.

മദ്യനയം സര്‍ക്കാരിന്റെ നയപരമായ തീരുമാനമാണ്. ഈ തീരുമാനങ്ങളില്‍ ഡിവിഷന്‍ബെഞ്ച് പല ഹര്‍ജികളിലായി ഈ വിഷയത്തില്‍ ഇടപെടാത്ത സാഹചര്യത്തില്‍ സിംഗിള്‍ ബെഞ്ച് വിധി പുനപരിശോധിക്കണമെന്നാവശ്യപ്പെട്ടാണ് കെസിബിസി ഹര്‍ജി സമര്‍പ്പിച്ചിരുന്നത്.

എന്നാല്‍ മദ്യനയത്തോടുള്ള സര്‍ക്കാരിന്റെ വിവേചനത്തില്‍ ഇടപെടാന്‍ ഹൈക്കോടതിക്ക് അധികാരം ഉണ്ട്. കോടതി ഉത്തരവിനെ പുനപരിശോദിക്കണമെന്ന ഹര്‍ജിക്കാരുടെ ആവശ്യത്തില്‍ കഴമ്പില്ലെന്നും ഹൈക്കോടതി സംഗിള്‍ ബെഞ്ച് തള്ളിക്കൊണ്ട് ഉത്തരവിട്ടു.
    
</TEXT>
</DOC>