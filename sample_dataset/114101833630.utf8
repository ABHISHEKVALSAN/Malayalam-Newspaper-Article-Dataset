<DOC>
<DOCNO>114101833630.utf8</DOCNO>
<TEXT>


           വ്യാപാര സ്ഥാപനങ്ങളില്‍ മോഷണശ്രമം    

Saturday 18 October 2014 4:11 pm IST

        അമ്പലപ്പുഴ: അമ്പലപ്പുഴയിലെ വ്യാപാര സ്ഥാപനങ്ങളില്‍ മോഷണശ്രമം. കച്ചേരിമുക്കിന് സമീപത്തെ മെഡിക്കല്‍ സ്‌റ്റോര്‍, ബേക്കറി എന്നിവിടങ്ങളിലാണ് മോഷണശ്രമം നടന്നത്. ഒരാഴ്ച മുമ്പ് മോഷണം നടന്ന ബേക്കറിയില്‍ മോഷ്ടാവ് വീണ്ടും കയറിയെങ്കിലും ഒന്നും നഷ്ടപ്പെട്ടിട്ടില്ല. മെഡിക്കല്‍ സ്‌റ്റോറിലെ പിന്നിലെ വാതില്‍ പൊളിച്ച് അകത്തു കയറിയ മോഷ്ടാവിനെ അകത്തെ വാതില്‍ പൊളിക്കാന്‍ സാധിച്ചില്ല. കഴിഞ്ഞ കുറേ നാളുകളായി പ്രദേശത്ത് മോഷണം വ്യാപകമാണ്. പോലീസ് പ്രതികളെ പിടികൂടുന്നതില്‍ വീഴ്ച കാണിക്കുന്നതിനാല്‍ ബേക്കറി ഉടമ ഇതുവരെ പരാതി നല്‍കിയിട്ടില്ല.
    
</TEXT>
</DOC>