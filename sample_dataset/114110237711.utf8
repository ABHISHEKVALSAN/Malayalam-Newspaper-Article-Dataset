<DOC>
<DOCNO>114110237711.utf8</DOCNO>
<TEXT>


           കാറിടിച്ച് കാല്‍നട യാത്രികന് ഗുരുതരപരിക്ക്    

Sunday 2 November 2014 9:26 pm IST

        ചെങ്ങന്നൂര്‍: റോഡ് മുറിച്ച് കടക്കുന്നതിനിടയില്‍ കാറിടിച്ച് കാല്‍നടയാത്രികന് ഗുരുതരപരിക്ക്. മുളക്കുഴ കാരയ്ക്കാട് രാജ് ഭവനില്‍ രാജനാ (62)ണ് ഗുരുതരമായി പരിക്കേറ്റത്. കഴിഞ്ഞ ദിവസം രാവിലെ പത്തോടെ എംസി റോഡില്‍ മുളക്കുഴ പെട്രോള്‍പമ്പിന് സമീപമായിരുന്നു അപകടം. റോഡ് മുറിച്ച് കടക്കാന്‍ ശ്രമിക്കുന്നതിനിടയില്‍ പന്തളത്തുനിന്നും ചെങ്ങന്നൂര്‍ ഭാഗത്തേക്ക് വന്ന കാര്‍ ഇടിക്കുകയായിരുന്നു. തലയ്ക്കും മുഖത്തിനും ഗരുതരമായി പരിക്കേറ്റ രാജനെ തിരുവല്ലയിലെ സ്വകാര്യമെഡിക്കല്‍ കോളേജ് ആശുപത്രിയില്‍ പ്രവേശിപ്പിച്ചിരിക്കുകയാണ്.
    
</TEXT>
</DOC>