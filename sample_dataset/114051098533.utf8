<DOC>
<DOCNO>114051098533.utf8</DOCNO>
<TEXT>


           അവസാനഘട്ട പ്രചാരണം തീര്‍ന്നു, വോട്ടെടുപ്പ്‌ നാളെ    

Saturday 10 May 2014 10:11 pm IST

        ന്യൂദല്‍ഹി: പതിനാറാം ലോക്സഭയിലേക്കുള്ള പൊതുതിരഞ്ഞെടുപ്പിന്റെ അവസാന ഘട്ടത്തിനുള്ള പരസ്യപ്രചാരണം അവസാനിച്ചു. ഒമ്പതാം ഘട്ട വോട്ടെടുപ്പ്‌ നാളെ നടക്കും. 
ബി.ജെ.പി.യുടെ പ്രധാനമന്ത്രി സ്ഥാനാര്‍ഥി നരേന്ദ്രമോദി മത്സരിക്കുന്ന ഉത്തര്‍പ്രദേശിലെ വാരാണസി, സമാജ ്‌വാദി പാര്‍ട്ടി നേതാവ്‌ മുലായം സിങ്‌ യാദവ്‌ ജനവിധി തേടുന്ന അസംഗഢ്‌ എന്നിവയടക്കം 41 മണ്ഡലങ്ങളിലേക്കാണ്‌ വോട്ടെടുപ്പ്‌. ഒരു മാസത്തിലധികം നീണ്ട തിരഞ്ഞെടുപ്പാണ്‌ തിങ്കളാഴ്ച അവസാനിക്കുന്നത്‌. വോട്ടെണ്ണല്‍ 16ന്‌ നടക്കും. 
മോദി മത്സരിക്കുന്നതിലൂടെ ശ്രദ്ധനേടിയ വാരാണസിയില്‍ റാലി സംഘടിപ്പിക്കുന്നതിന്‌ റിട്ടേണിങ്‌ ഓഫീസര്‍ അനുമതി നിഷേധിച്ചതിനെച്ചൊല്ലി തിരഞ്ഞെടുപ്പ്‌ കമ്മീഷനും ബി.ജെ.പി.യും തമ്മിലുള്ള തര്‍ക്കം എങ്ങുമെത്താതെയാണ്‌ വോട്ടെടുപ്പ്‌. 
കോണ്‍ഗ്രസ്‌ ഉപാധ്യക്ഷന്‍ രാഹുല്‍ഗാന്ധി അമേഠിയില്‍ വോട്ടെടുപ്പ്‌ ദിവസം വോട്ടിങ്‌ യന്ത്രം വെക്കുന്ന മേഖലയില്‍ കടന്ന സംഭവത്തിലും നടപടിയുണ്ടായില്ല. 
    
</TEXT>
</DOC>