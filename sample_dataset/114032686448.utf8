<DOC>
<DOCNO>114032686448.utf8</DOCNO>
<TEXT>


           ബിജെപിയെ പിന്തുണക്കും: കെപിഎംഎസ്‌    

Wednesday 26 March 2014 9:21 pm IST

        കൊച്ചി: ലോക്സഭാ തെരഞ്ഞെടുപ്പില്‍ തിരുവനന്തപുരത്ത്‌ ഒ.രാജഗോപാലിനെയും കൊല്ലത്ത്‌ പി.എം. വോലായുധനെയും പിന്തുണയ്ക്കുമെന്ന്‌ കെപിഎംഎസ്‌ ജനറല്‍ സെക്രട്ടറി ടി.വി. ബാബു വാര്‍ത്താ സമ്മേളനത്തില്‍ അറിയിച്ചു. 
സംഘടനയെ തകര്‍ക്കുന്നതിനു പങ്കു വഹിച്ച കൊടിക്കുന്നില്‍ സുരേഷിനെ പരാജയപ്പെടുത്തുമെന്നും മറ്റു മണ്ഡലങ്ങളിലെ സ്ഥാനാര്‍ത്ഥികളുടെ സമീപനം പഠിച്ച ശേഷം തീരുമാനമെടുക്കുമെന്നും അറിയിച്ചു. ന്യൂനപക്ഷമത പുരോഹിതന്‍മാരെയും എന്‍എസ്‌എസ്‌, എസ്‌എന്‍ഡിപി നേതൃത്വങ്ങളെയും കാണുന്നവര്‍ തങ്ങളെ കാണാന്‍ വരാത്തത്‌ അയിത്തവിചാരം വിട്ടുമാറാത്തതുകൊണ്ടാണെന്നും അവര്‍ ആരോപിച്ചു. എന്നാല്‍ ബിജെപി നേതാക്കള്‍ തങ്ങളെ കാണാന്‍ വന്നിട്ടുണ്ട്‌ അതുകൊണ്ടാണ്‌ അവര്‍ക്ക്‌ പിന്തുണ നല്‍കുന്നതെന്നും അവര്‍ അറിയിച്ചു. പ്രസിഡന്റ്‌ എന്‍.കെ.നീലകണ്ഠന്‍ മാസ്റ്റര്‍, തുറവൂര്‍ സുരേഷ്‌, ടി.കെ.പുരുഷന്‍ എന്നിവരും വാര്‍ത്താസമ്മേളനത്തില്‍ പങ്കെടുത്തു.
    
</TEXT>
</DOC>