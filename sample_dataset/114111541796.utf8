<DOC>
<DOCNO>114111541796.utf8</DOCNO>
<TEXT>


           കേന്ദ്ര സര്‍വ്വകലാശാലക്ക്  അംബേദ്കറുടെ പേര് നല്‍കണം: അംബേദ്കര്‍ ജനപരിഷത്ത്    

Saturday 15 November 2014 9:35 pm IST

        കൊച്ചി: കാസര്‍കോഡ് ജില്ലയില്‍ ആരംഭിച്ച കേന്ദ്ര സര്‍വകലാശാലക്ക് ഭരണഘടനാ ശില്‍പിയായ ഡോ. ബി.ആര്‍. അംബേദ്കറുടെ പേര് നല്‍കാന്‍ കേന്ദ്ര-സംസ്ഥാന സര്‍ക്കാരുകള്‍ തയ്യാറാവണമെന്ന് അംബേദ്കര്‍ ജനപരിഷത്ത് സംസ്ഥാന കമ്മറ്റി യോഗം ആവശ്യപ്പെട്ടു.

അട്ടപ്പാടി അടക്കമുള്ള സംസ്ഥാനത്തെ ആദിവാസികളുടെ ജീവനും സ്വത്തിനും സംരക്ഷണം നല്‍കാന്‍ കഴിയാത്ത മന്ത്രി പി.കെ. ജയലക്ഷ്മിയും പട്ടികജാതി സമൂഹത്തിന്റെ വികസനത്തിന് യാതൊന്നും ചെയ്യാത്ത മന്ത്രി എ.പി. അനില്‍കുമാറും രാജിവയ്ക്കണമെന്നും യോഗം ആവശ്യപ്പെട്ടു.

സംസ്ഥാനത്ത് ആദിവാസി/പട്ടികജാതിക്കാരുടെ വികസനത്തിനുവേണ്ടി നീക്കിവെച്ച ഫണ്ടുകളുടെ ക്രമക്കേടുകളെക്കുറിച്ചും വകമാറ്റി ചെലവഴിച്ചതിനെക്കുറിച്ചും കേന്ദ്ര ഏജന്‍സിയെക്കൊണ്ട് അന്വേഷിക്കാന്‍ സംസ്ഥാനസര്‍ക്കാര്‍ തയ്യാറാവണമെന്നും യോഗം ആവശ്യപ്പെട്ടു. യോഗത്തില്‍ രാമദാസ് വേങ്ങേരി അധ്യക്ഷതവഹിച്ചു.

ബേബി ജയരാജ്, ബിന്ദു തിരുവനന്തപുരം, രഘു കൊല്ലം, ലൈല നെടുമങ്ങാട്, രവീന്ദ്രന്‍ ചേര്‍ത്തല, കലാശ്രീ കോട്ടയം, കെ.എം. രാജു തൃശൂര്‍, ഗോപകുമാര്‍ വയനാട്, പ്രീത ഒറ്റപ്പാലം, സുരേഷ് ബത്തേരി, ബിന്ദു ഐക്കരപ്പടി, വി.എം. ചന്ദ്രിക അജേഷ്, മോഹന്‍ദാസ് ഉണ്ണികുളം, ടി.വി. ബാലന്‍ പുല്ലാളൂര്‍, അംബികാ പി. സുനില്‍, അനീഷ് സ്വാമിമുക്ക്, രാജേഷ് കാഞ്ഞങ്ങാട്, ദാസ് കോഴഞ്ചേരി തുടങ്ങിയ നേതാക്കള്‍ സംസാരിച്ചു.
    
</TEXT>
</DOC>