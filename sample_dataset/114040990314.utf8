<DOC>
<DOCNO>114040990314.utf8</DOCNO>
<TEXT>


           ഒത്തുകളി രാഷ്ട്രീയത്തിനെതിരെ വിധിയെഴുതണം: മോദി    

Wednesday 9 April 2014 10:35 am IST

കാസര്‍കോട്: കേന്ദ്ര സര്‍ക്കാരിനേയും സംസ്ഥാനത്തെ ഇടതു-വലതു മുന്നണികളേയും കര്‍ക്കശമായി വിമര്‍ശിച്ച ബിജെപി നേതാവ് നരേന്ദ്ര മോദി കേരളത്തിന്റെ വികസനത്തിനു തടസം നില്‍ക്കുന്ന സംസ്ഥാന രാഷ്ട്രീയത്തിനെതിരേ വിധിയെഴുതണമെന്ന് അഭ്യര്‍ത്ഥിച്ചു.

കാസര്‍കോട്ട് സംസ്ഥാനത്തെ തെരഞ്ഞെടുപ്പു പ്രചാരണത്തിന്റെ സമാപന ദിവസത്തെ ഭാരത് വിജയ് റാലിയില്‍ പ്രസംഗിക്കുകയായിരുന്നു മോദി.

കേരളം മുന്നണികളുടെ ഒത്തുകളി രാഷട്രീയത്തിനെതിരെ വിധിയെഴുതണം
 പത്ത് വര്‍ഷത്തെ യുപിഎ ഭരണം രാജ്യസുരക്ഷാ സംവിധാനം തകര്‍ത്തു.
 എ.കെ. ആന്റണിക്കു കര്‍ശന വിമര്‍ശനം. ആന്റണിയുടെ പ്രസ്താവന പാക്കിസ്ഥാനെ സഹായിക്കുന്നതായി. 
 കേരളത്തില്‍ ഇടത്‌വലത് മുന്നണികള്‍ അവിശുദ്ധ സഖ്യത്തില്‍
 വികസന സാധ്യതകള്‍ കേരളം പ്രയോജനപ്പെടുത്തുന്നില്ല.
 ടൂറിസത്തിന്റെ നാടായ കേരളം ടെററിസത്തിന്റെ (ഭീകരതയുടെ) നഴ്‌സറിയായി.
 വിദ്യാഭ്യാസമുള്ള യുവജനങ്ങള്‍ ജോലി നേടാന്‍ നാട് വിടേണ്ടി വരുന്നു.
 വിദ്യാസമ്പന്നരായ കേരളം സ്ത്രീകള്‍ക്കെതിരായ അതിക്രമത്തില്‍ മുന്നില്‍
 സ്ത്രീകള്‍ ആക്രമിക്കപ്പെടുന്ന ആദ്യപത്ത് സംസ്ഥാനങ്ങള്‍ കോണ്‍ഗ്രസും സഖ്യകക്ഷികളും ഭരിക്കുന്നവ.
 അടയ്ക്ക കര്‍ഷകരുടെ ദുരിതവും എന്‍ഡോസള്‍ഫാന്‍ ദുരന്തവും പരിഹരിക്കാന്‍ കേന്ദ്രവും കേരളവും ഒന്നും ചെയ്തില്ല.
 മത്സ്യത്തൊഴിലാളികള്‍ക്ക് ആധുനിക സാങ്കേതിക വിദ്യക ലഭ്യമാക്കി മത്സ്യബന്ധനം അനായാസമാക്കണം.
 കൊല്ലത്ത് മത്സ്യത്തൊഴിലാളികളെ കൊലപ്പെടുത്തിയ ഇറ്റാലിയന്‍ നാവികരെ ഏത് ജയിലിലാണ് പാര്‍പ്പിച്ചതെന്ന് കേന്ദ്രസര്‍ക്കാര്‍ വ്യക്തമാക്കണം.
 മത്സ്യത്തൊഴിലാളികള്‍ക്ക് വേണ്ടി ഞാന്‍ സംസാരിക്കുന്നത് വിലകുറഞ്ഞതും പ്രശസ്തി നേടാനുമാണെന്ന് ഉമ്മന്‍ചാണ്ടി പറയുന്നു, എനിക്ക് വിലകുറഞ്ഞതായി തോന്നുന്നില്ല. ഇനിയും ഇത് പറയാന്‍ തന്നെയാണ് ഉദ്ദേശിക്കുന്നത്.
 കോണ്‍ഗ്രസിന്റെ പ്രകടന പത്രിക വഞ്ചന.
 രാജ്യസുരക്ഷയും വികസനവും ഉറപ്പാക്കുന്ന ശക്തമായ നേതൃത്വത്തെ തെരഞ്ഞെടുക്കണം.
 കോണ്‍ഗ്രസിന്റെ സീറ്റെണ്ണം മൂന്നക്കം കടക്കില്ല.

</TEXT>
</DOC>