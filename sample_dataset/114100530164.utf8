<DOC>
<DOCNO>114100530164.utf8</DOCNO>
<TEXT>


           കണ്ണൂരില്‍ ബിജെപി വനിതാ നേതാവിനുനേരെ വധശ്രമം    

Sunday 5 October 2014 4:19 pm IST

        കണ്ണൂര്‍; കണ്ണൂര്‍ ധര്‍മടത്ത് ബിജെപി വനിതാ നേതാവിനെ ബോംബെറിഞ്ഞ് കൊല്ലാന്‍ ശ്രമം .ബിജെപി ധര്‍മടം നിയോജകമണ്ഡലം വൈസ് പ്രസിഡന്റ് കെ.രത്‌നവല്ലിയെയാണ് ബോംബെറിഞ്ഞ് കൊല്ലാന്‍ ശ്രമിച്ചത്. ഇന്ന് പുലര്‍ച്ചെയാണ് സംഭവം. ആര്‍.വി മട്ടയിലെ വീടിനുനേരെ നടന്ന ശക്തമായ ബോംബേറില്‍ വീടിന്റെ മുന്‍ഭാഗം പൂര്‍ണമായും തകര്‍ന്നു.

മുന്‍പും ഇവര്‍ക്കുനേരെ സി.പി.എം വധശ്രമം നടന്നിട്ടുണ്ട്.വിജയദശമി ദിവസം ആര്‍.എസ്.എസ് പഥസഞ്ചലനം കഴിഞ്ഞയുടനെയും രത്‌നവല്ലിയുടെ വീട് ആക്രമിച്ചിരുന്നു.സംഭവത്തില്‍ പ്രതിഷേധിച്ച് ബിജെപി ധര്‍മടത്ത് വിവിധഭാഗങ്ങളില്‍ ഹര്‍ത്താല്‍ ആചരിക്കുകയാണ്.സിപിഎം ശക്തി കേന്ദ്രങ്ങളിലൂടെ ബി.ജെ.പി നടത്തിയ ജനശക്തി യാത്രയില്‍ ഏറ്റവും ജനപങ്കാളിത്തം പിണറായി,ധര്‍മടം ഭാഗങ്ങളിലായിരുന്നു .ബിജെപി പ്രവര്‍ത്തനം ശക്തിപ്പെടുത്തിയ മേഖലയാണ് ആര്‍.വി മെട്ട. സിപിഎമ്മുകാരാണ് ബോംബേറിന് പിന്നിലെന്ന് ബിജെപി നേതൃത്വം ആരോപിച്ചു. കണ്ണൂരില്‍ നിന്ന് ബോംബ് സ്‌ക്വാഡ് എത്തി തെളിവുകള്‍ ശേഖരിച്ചു.
    
</TEXT>
</DOC>