<DOC>
<DOCNO>114032686457.utf8</DOCNO>
<TEXT>


           മോദി 4ന്‌ കാസര്‍കോട്ട്‌     

Wednesday 26 March 2014 9:21 pm IST

        കാസര്‍കോട്‌: വികസന നായകന്‍ നരേന്ദ്രമോദി ഏപ്രില്‍ നാലിന്‌ കാസര്‍കോട്ടെത്തും. കാസര്‍കോട്‌ കളക്ട്രേറ്റിനു മുന്നില്‍ പ്രത്യേകം തയ്യാറാവുന്ന വേദിയില്‍ അന്നു രാവിലെ 10ന്‌ പതിനായിരങ്ങളെ മോദി അഭിസംബോധന ചെയ്ത്‌ സംസാരിക്കും. കാസര്‍കോട്‌ ലോക്സഭാ മണ്ഡലത്തിലെ ബിജെപി സ്ഥാനാര്‍ത്ഥി കെ.സുരേന്ദ്രെ‍ന്‍റ വിജയം ഉറപ്പാക്കാനാണ്‌ മോദിയുടെ പ്രത്യേക സന്ദര്‍ശനം. 
മോദിയെത്തുന്നതിന്‌ മുന്നോടിയായി വന്‍ ഒരുക്കങ്ങള്‍ തുടങ്ങിക്കഴിഞ്ഞു. കാസര്‍കോട്‌ മണ്ഡലത്തിലെ വിവിധ സിപിഎം കേന്ദ്രങ്ങളില്‍ നിന്നും ബിജെപിയിലേക്ക്‌ വന്ന പ്രവര്‍ത്തകരും മോദിയുടെ വരവ്‌ ആഗ്രഹിക്കുന്നവരാണ്‌. മോദിയോടൊപ്പം മറ്റ്‌ ദേശീയ നേതാക്കളും ഉണ്ടാകും. ബിജെപിയുടെ ശക്തികേന്ദ്രങ്ങളായ മഞ്ചേശ്വരം, ബദിയടുക്ക, പൈവളിഗെ, മാവുങ്കാല്‍, കോട്ടപ്പാറ, ഉദുമ, അച്ചേരി, തുടങ്ങിയ സ്ഥലങ്ങളില്‍ നിന്നായി ആയിരങ്ങള്‍ പരിപാടിയില്‍ അണിനിരക്കും. 
    
</TEXT>
</DOC>