<DOC>
<DOCNO>114040890152.utf8</DOCNO>
<TEXT>


           മാതാ അമൃതാനന്ദമയിക്കെതിരായ പുസ്തകത്തിന്റെ വില്‍പ്പന സ്റ്റേ ചെയ്തു    

Tuesday 8 April 2014 5:15 pm IST

കൊച്ചി: മാതാ അമൃതാനന്ദമയിക്കെതിരേ ഗെയ്ല്‍ ട്രെഡ് വെല്‍ നടത്തിയ വെളിപ്പെടുത്തകള്‍ ഉള്‍പ്പെടുത്തി ഡിസി ബുക്‌സ് പുറത്തിറക്കിയ പുസ്തകത്തിന്റെ വില്‍പന ഹൈക്കോടതി തടഞ്ഞു. മൂന്നു മാസത്തേക്കാണ് സ്‌റ്റേ. ശ്രീജിത് കൃഷ്ണ എന്നയാള്‍ നല്‍കിയ ഹര്‍ജി പരിഗണിച്ചാണ് കോടതിയുടെ നടപടി.

മാധ്യമപ്രവര്‍ത്തകനായ ജോണ്‍ ബ്രിട്ടാസ് ട്രെഡ് വെലുമായി നടത്തിയ അഭിമുഖമാണ് ഒരു സന്യാസിനിയുടെ വെളിപ്പെടുത്തല്‍ എന്ന പേരില്‍ ഡിസി ബുക്‌സ് പുസ്തകമാക്കിയത്. പുസ്തകത്തിന്റെ 5000 കോപ്പികള്‍ ഇതിനോടകം ഡിസി ബുക്‌സ് വിപണിയിലിറക്കിയിട്ടുണ്ട്.

 
    
</TEXT>
</DOC>