<DOC>
<DOCNO>114102234889.utf8</DOCNO>
<TEXT>


           വിസാ ചട്ടം ലംഘിച്ച് നടത്തുന്ന വിദേശിയുടെ  സുവിശേഷയോഗം തടയും: വിശ്വഹിന്ദു പരിഷത്    

Wednesday 22 October 2014 11:15 pm IST

        തിരുവനന്തപുരം: വിസാ ചട്ടം ലംഘിച്ച് വിദേശി നടത്തുന്ന സുവിശേഷ യോഗം തടയണമെന്ന് വിശ്വ ഹിന്ദു പരിഷത് ആവശ്യപ്പെട്ടു. സര്‍ക്കാര്‍ അതിഥിയായി എത്തുന്ന ആഗോള സെവന്ത്‌ഡെ അഡ്വിന്റീസ് സഭയുടെ മേലദ്ധ്യക്ഷന്‍ ഡോ. ടെഡ് എന്‍. സി. വില്‍സനാണ് മത പരിവര്‍ത്തനത്തിനായി സുവിശേഷ പ്രസംഗം നടത്താന്‍ എത്തുന്നത്. 24,25 തീയതികളില്‍ കഴക്കൂട്ടം അല്‍സാജ് ആഡിറ്റോറിയത്തില്‍ നടക്കുന്ന ക്രിസ്തീയ മതപരമായ ചടങ്ങിന് നേതൃത്വം കൊടുക്കുന്നത് ടെഡ് വില്‍സനാണ്.

വര്‍ഗ്ഗിയ സംഘര്‍ഷം സൃഷ്ടിക്കുന്ന തരത്തില്‍ സുവിശേഷയയോഗം നടത്തുന്നത് തടയണമെന്നും സുവിശേഷത്തിനെത്തുന്ന വിദേശിയുടെ വിസ റദ്ദ് ചെയ്യണമെന്നും വിശ്വഹിന്ദു പരിഷത് ആവശ്യപ്പെട്ടു. ഇതു സംബന്ധിച്ച് ജില്ലാ കളക്ടര്‍ക്കും പോലീസ് അധികാരികള്‍ക്കും പരാതി നല്‍കിയതായി വിശ്വ ഹിന്ദു പരിഷത് ധര്‍മ്മ പ്രസാര്‍ സെക്രട്ടറി സുധി അറിയിച്ചു.
    
</TEXT>
</DOC>