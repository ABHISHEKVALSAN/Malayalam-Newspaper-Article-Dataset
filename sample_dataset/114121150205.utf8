<DOC>
<DOCNO>114121150205.utf8</DOCNO>
<TEXT>


           തകര്‍ന്ന് വിഴാറായി അംഗന്‍വാടികള്‍; തിരിഞ്ഞ് നോക്കാതെ അധികൃതര്‍    

Thursday 11 December 2014 11:30 am IST

        ചെറുതുരുത്തി: വള്ളത്തോള്‍ ന്യൂ നഗറിലെ കുരുന്നുകള്‍ പഠിക്കുന്നതു ചിതലരിച്ച് അടര്‍ന്നു വീഴാറായ അംഗന്‍വാടികളില്‍. ചെറുതുരുത്തി വെട്ടികാട്ടിരിയിലെ മൂന്ന് അംഗന്‍വാടികളാണ് അപകട ഭീഷണിയായി ്യൂനില്‍ക്കുന്നത്. പരാതികള്‍്യൂനിരവധി തവണ സമര്‍പ്പിച്ചിട്ടും അധികൃതരുടെ ഭാഗത്തു നിന്നും നടപടികളൊന്നുമായില്ല.

വെട്ടികാട്ടിരിയിലുള്ള ആറാം നമ്പര്‍ ആംഗന്‍വാടിയും 19-ാം നമ്പര്‍ അംഗന്‍വാടിയിലുമായി അറുപതോളം കുട്ടികളാണുള്ളത്. ചിതലുകള്‍ അടര്‍ന്നു വീഴുമ്പോള്‍ അംഗന്‍വാടി അധ്യാപകരാണു കുട്ടികളെ ആശ്വസിപ്പിക്കുക പതിവ്. 15-ാം നമ്പര്‍ അംഗന്‍വാടിയായ വെട്ടിക്കാട്ടിരി ലക്ഷംവീട് കോളനിയിലെ അംഗന്‍വാടിയിലേക്കു പോകുന്നതിനു വഴിയില്ലാത്തതാണു പ്രധാനപ്രശ്‌നം. അംഗന്‍വാടിയുടെ മുന്നിലെ വീടിനുള്ളിലൂടെ വേണം ഇവിടേയ്ക്കു പോകാന്‍.

കെട്ടിടം കാലപ്പഴക്കവും കുരങ്ങ് ശല്യവും മൂലം ഓടുകള്‍ അകന്ന് മഴവെള്ളം അകത്തേക്ക് വീഴുകയാണ്. ടാര്‍പ്പായ ഇട്ടാണ് അംഗന്‍വാടി നടത്തുന്നത്.
    
</TEXT>
</DOC>