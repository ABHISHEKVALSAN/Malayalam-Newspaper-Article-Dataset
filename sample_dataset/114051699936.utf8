<DOC>
<DOCNO>114051699936.utf8</DOCNO>
<TEXT>


           കേരളത്തില്‍ യുഡിഎഫും എല്‍ഡി‌എഫും ഒപ്പത്തിനൊപ്പം    

Friday 16 May 2014 11:47 am IST

        തിരുവനന്തപുരം: ലോക്‌സഭാ തെരഞ്ഞെടുപ്പിന്റെ വോട്ടെണ്ണല്‍ പുരോഗമിക്കവെ യു.ഡിഎഫും എല്‍.ഡി.എഫും ഒപ്പത്തിനൊപ്പമാണ്. യു.ഡി.എഫ് 10 സീറ്റുകളിലും എല്‍.ഡി.എഫ് 9 സീറ്റുകളിലും ബി.ജെ.പി ഒരു സീറ്റിലും മുന്നിട്ടു നില്‍ക്കുകയാണ്. തിരുവനന്തപുരത്ത് ശശി തരൂരും ഒ.രാജഗോപാലും തമ്മിലാണ് കടുത്ത മത്സരം നടക്കുന്നത്. ഇടത് സ്ഥാനാര്‍ഥിയായ ബെന്നറ്റ് എബ്രഹാം ചിത്രത്തിലേ ഇല്ല.

മലപ്പുറത്ത് 14.65% വോട്ടുകള്‍ എണ്ണിയപ്പോള്‍ ഇ.അഹമ്മദ് 28000ത്തിലേറെ വോട്ടുകള്‍ക്ക് മുന്നിലാണ്. തൃശൂരില്‍ 15.71%വോട്ടുകള്‍ എണ്ണിയപ്പോള്‍ സി.പി.ഐ സ്ഥാനാര്‍ഥി സി.എന്‍.ജയദേവന്‍ 11000ത്തിലേറെ വോട്ടുകള്‍ക്ക് മുന്നിട്ടു നില്‍ക്കുകയാണ്. പൊന്നാനിയില്‍(21.93% എണ്ണിയപ്പോള്‍) ഇടി മുഹമ്മദ് ബഷീറിന്റെ മുന്‍തൂക്കം 9700ത്തിലേറേയാണ്. എറണാകുളത്ത് കെ.വി തോമസും(13.4% എണ്ണിയപ്പോള്‍) തൊട്ടടുത്ത എതിരാളിയേക്കാള്‍ 10000ത്തിലേറെ വോട്ടുകളുടെ ഭൂരിപക്ഷം നേടി.

ഉച്ചക്ക് പതിനൊന്ന് മണിയോടെ തന്നെ വ്യക്തമായ സൂചനകളും ഒരു മണിക്ക് മുമ്പ് കേരളത്തിലെ പൂര്‍ണ്ണമായ ഫലങ്ങളും അറിയാനാകും. കേരളത്തില്‍ 36 കേന്ദ്രങ്ങളിലാണ് വോട്ടെണ്ണല്‍ നടക്കുന്നത്.

    
</TEXT>
</DOC>