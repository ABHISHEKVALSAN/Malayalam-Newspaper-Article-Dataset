<DOC>
<DOCNO>114111040270.utf8</DOCNO>
<TEXT>


           ലിറ്റില്‍ സൂപ്പര്‍മാന്‍ പ്രദര്‍ശനത്തിന്    

Monday 10 November 2014 9:52 pm IST

        കൊച്ചി: സംവിധായകന്‍ വിനയന്‍ ഒരുക്കുന്ന ത്രീ ഡി സിനിമ ലിറ്റില്‍ സൂപ്പര്‍മാന്‍ പ്രദര്‍ശനത്തിനെത്തി. അഞ്ചിനും പന്ത്രണ്ടിനും ഇടയില്‍ പ്രായമുള്ള കുട്ടികളെ പ്രധാന കഥാപാത്രങ്ങളാക്കിയ ചിത്രത്തിന് ഗ്രാഫിക്‌സിനും മാത്രം മൂന്ന് കോടി രൂപ ചെലവഴിച്ചതായി ചിത്രത്തിലെ പ്രധാന താരങ്ങളായ മാസ്റ്റര്‍ ഡെന്നി, ബേബി നയന്‍താര, മാസ്റ്റര്‍ ഹരിശങ്കര്‍ എന്നിവര്‍ വാര്‍ത്താ സമ്മേളനത്തില്‍ അറിയിച്ചു. ഗ്രാഫിക്‌സും ത്രീ ഡിയുമാണ് സിനിമയുടെ പ്രത്യേകത. നാലു ഭാഷയിലാണ് സിനിമ പ്രദര്‍ശനത്തിനെത്തിയിരിക്കുന്നത്. വിദേശ ഗ്രാഫിക്‌സ് സ്ഥാപനങ്ങളില്‍ രണ്ടു വര്‍ഷം കൊണ്ടാണ് വിഷ്വല്‍ ഇഫക്ടുകള്‍ പൂര്‍ത്തീകരിച്ചത്.
    
</TEXT>
</DOC>