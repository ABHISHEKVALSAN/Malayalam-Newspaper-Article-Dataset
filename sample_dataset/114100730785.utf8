<DOC>
<DOCNO>114100730785.utf8</DOCNO>
<TEXT>


           വാട്‌സ് ആപ്പിലൂടെ പ്രസവരംഗം പ്രചരിപ്പിച്ച ഡോക്ടര്‍മാര്‍ കീഴടങ്ങി    

Tuesday 7 October 2014 7:48 pm IST

        പയ്യന്നൂര്‍:  വാട്‌സ് ആപ്പിലൂടെ യുവതിയുടെ പ്രസവരംഗം പ്രചരിപ്പിച്ചകേസില്‍ പ്രതികളായ മൂന്ന് ഡോക്ടര്‍മാര്‍ പോലീസില്‍ കീഴടങ്ങി.

പയ്യന്നൂര്‍ താലൂക്ക് ആശുപത്രിയിലെ ഡോക്ടര്‍മാരായ മധുസൂതനന്‍, സുനില്‍ സകുമാര്‍, മനോജ് കുമാര്‍ എന്നിവരാണ് കീഴടങ്ങിയത്. സംഭവത്തെ തുടര്‍ന്ന് പ്രതികള്‍ ഒളിവില്‍ പോയിരുന്നു.

പ്രതികള്‍ ജാമ്യത്തിനായി ഹൈക്കോടതിയെ സമീപിച്ചിരുന്നെങ്കിലും കീഴ്‌കോടതിയില്‍ ജാമ്യത്തിന് അപേക്ഷിച്ചാല്‍ മതിയെന്ന് ഹൈക്കോടതി വ്യക്തമാക്കിയിരുന്നു.

ജില്ലാ മെഡിക്കല്‍ സൂപ്രണ്ട് ഡോ. കെ.ജെ. റീനയുടെ നേതൃത്വത്തിലുള്ള സംഘം പയ്യന്നൂര്‍ ഗവ. താലൂക്ക് ആശുപത്രിയില്‍ തെളിവെടുപ്പ് നടത്തി തയാറാക്കിയ റിപ്പോര്‍ട്ടിന്റെ അടിസ്ഥാനത്തില്‍ മൂന്നു ഡോക്ടര്‍മാരേയും അന്വേഷണവിധേയമായി സസ്‌പെന്‍ഡ് ചെയ്തിരുന്നു. ഇവരെ സിഐയുടെ നേതൃത്വത്തിലുള്ള പോലീസ് സംഘം ചോദ്യം ചെയ്തുവരികയാണ്.

അതേസമയം അനസ്‌ത്യേഷ്യസ്റ്റ് ആണ് പ്രസവരംഗം ചിത്രീകരിച്ചതെന്ന് ചോദ്യം ചെയ്യലില്‍ ഡോക്ടര്‍മാര്‍ സമ്മതിച്ചതായും സൂചനയുണ്ട്.
    
</TEXT>
</DOC>