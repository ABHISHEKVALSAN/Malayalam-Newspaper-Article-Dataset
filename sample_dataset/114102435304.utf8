<DOC>
<DOCNO>114102435304.utf8</DOCNO>
<TEXT>


           അമൃതയിലെ കേരളപ്പിറവി-മലയാളദിനാഘോഷം ഡോ. കെ.എസ്. രാധാകൃഷ്ണന്‍ ഉദ്ഘാടനം ചെയ്യും    

Friday 24 October 2014 7:20 pm IST

        കൊച്ചി: അമൃത സ്‌കൂള്‍ ഓഫ് ആര്‍ട്‌സ് ആന്റ് സയന്‍സസിെല കേരളപ്പിറവി-മലയാളദിനാഘോഷം പിഎസ്‌സി ചെയര്‍മാന്‍ ഡോ. കെ.എസ്. രാധാകൃഷ്ണന്‍ ഉദ്ഘാടനം ചെയ്യും. നവംബര്‍ 1ന് രാവിലെ 10 മണിക്ക് ഇടപ്പള്ളി ബ്രഹ്മസ്ഥാനം ക്ഷേത്രം ഓഡിറ്റോറിയത്തില്‍ സംഘടിപ്പിക്കുന്ന ചടങ്ങില്‍ കുസാറ്റ് പബ്ലിക് റിലേഷന്‍സ് ഡയറക്ടര്‍ ഡോ. അനില്‍കുമാര്‍ വടവാതൂര്‍ അധ്യക്ഷനാകും.

ബ്രഹ്മചാരി അനഘാമൃതചൈതന്യ അനുഗ്രഹപ്രഭാഷണം നടത്തും.
മലയാളത്തിലെ പ്രിയകവികളുടെ രചനകള്‍ ഉള്‍ക്കൊള്ളിച്ചുകൊണ്ടുള്ള കേരളനടനം-കവിതാര്‍ച്ചന വിദ്യാര്‍ത്ഥികള്‍ അവതരിപ്പിക്കും. ഭാഷാസംഗമവേദിയായ 'അമൃതസംവാദ'ത്തിന്റെ ഔപചാരികമായ ഉദ്ഘാടനവും മലയാളമങ്ക-കേരളകേസരി മത്‌സരങ്ങളും മലയാളദിനാഘോഷത്തോടനുബന്ധിച്ച് നടക്കും.
    
</TEXT>
</DOC>