<DOC>
<DOCNO>114111541914.utf8</DOCNO>
<TEXT>


           ലോക്ജനശക്തി സ്ഥാപകദിനം ആചരിക്കുന്നു    

Saturday 15 November 2014 10:35 pm IST

        തിരുവനന്തപുരം: കേരളത്തില്‍ എല്ലാ ജില്ലകളിലും ലോക്ജനശക്തി പാര്‍ട്ടി 28ന് സ്ഥാപകദിനം ആചരിക്കുവാന്‍ തിരുവനന്തപുരത്ത് സംസ്ഥാന പ്രസിഡന്റ് എം.മെഹൂബിന്റെ അദ്ധ്യക്ഷതയില്‍ ചേര്‍ന്ന സംസ്ഥാന ഭാരവാഹികളുടെ യോഗം തീരുമാനിച്ചു.

ഭക്ഷ്യധാന്യങ്ങളുടെ വിലക്കയറ്റം നിയന്ത്രിക്കുവാന്‍ സംസ്ഥാന സര്‍ക്കാര്‍ അടിയന്തിര നടപടി സ്വീകരിക്കണമെന്നും വില നിയന്ത്രണത്തിന് ആവശ്യമായ സഹായം കേന്ദ്രസര്‍ക്കാര്‍ ചെയ്തു കൊടുക്കണമെന്നുമുള്ള നിവേദനം കേന്ദ്ര ഭക്ഷ്യ വിതരണ മന്ത്രി രാംവിലാസ് പാസ്വാന്‍, മുഖ്യമന്ത്രി ഉമ്മന്‍ചാണ്ടി, സംസ്ഥാന സിവില്‍ സപ്ലൈസ് മന്ത്രി അനൂപ് ജേക്കബ് എന്നിവര്‍ക്ക് നല്കി.

ദളിക് ക്രൈസ്തവരെ പട്ടികജാതി ലിസ്റ്റില്‍ ഉള്‍പ്പെടുത്തണമെന്നും യോഗം കേന്ദ്രസര്‍ക്കാരിനോട് ആവശ്യപ്പെട്ടു. യോഗത്തില്‍ സെക്രട്ടറി ജനറല്‍ ജേക്കബ് പീറ്റര്‍, ട്രഷറര്‍ സാജു ജോയ്‌സണ്‍, വൈസ് പ്രസിഡന്റ് സാജു വടശ്ശേരി, സെക്രട്ടറി നെടുങ്കാട് അശോകന്‍, അഡ്വ.ഹാഷിര്‍, ജില്ലാ പ്രസിഡന്റ് ഫുള്‍വിയാസ് എന്നിവര്‍ സംസാരിച്ചു.
    
</TEXT>
</DOC>