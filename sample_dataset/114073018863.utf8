<DOC>
<DOCNO>114073018863.utf8</DOCNO>
<TEXT>


           ലോട്ടറി മാഫിയയെ വളര്‍ത്തിയത് സിപിഎം: മാണി    

Wednesday 30 July 2014 5:26 pm IST

തിരുവനന്തപുരം: കേരളത്തില്‍ ലോട്ടറി മാഫിയയെ വളര്‍ത്തിയത് സിപിഎമ്മും പാര്‍ട്ടി മുഖപത്രവുമാണെന്ന് ധനമന്ത്രി കെ.എം.മാണി ആരോപിച്ചു. ഇടതു സര്‍ക്കാരിന്റെ കാലത്താണ് ലോട്ടറി മാഫിയകള്‍ കേരളത്തില്‍ ആധിപത്യം സ്ഥാപിച്ചതെന്നും അദ്ദേഹം വാര്‍ത്താ സമ്മേളനത്തില്‍ പറഞ്ഞു.

അന്യസംസ്ഥാന ലോട്ടറി പ്രശ്‌നവുമായി ബന്ധപ്പെട്ട് സുപ്രീംകോടതിയില്‍ നിന്നുണ്ടായ വിധി സര്‍ക്കാരിന് എതിരല്ല. കേരളത്തെ ഒരു തരത്തിലും പ്രതികൂലമായി ബാധിക്കുന്ന വിധിയല്ല കോടതിയില്‍ നിന്നുണ്ടായത് എന്നതിനാല്‍ തന്നെ അപ്പീല്‍ പോകേണ്ട സാഹചര്യമില്ല. സിക്കിം, ഭൂട്ടാന്‍ ലോട്ടറികള്‍ നിരോധിച്ചത് യുഡിഎഫ് സര്‍ക്കാരാണെന്നും മാണി പറഞ്ഞു. ലോട്ടറി പ്രശ്‌നത്തില്‍ വിമര്‍ശനം ഉന്നയിക്കുന്ന പ്രതിപക്ഷ നേതാവ് വി.എസ്.അച്യുതാനന്ദന്‍ ഇപ്പോള്‍ വാദിയെ പോലെയാണ് സംസാരിക്കുന്നതെന്നും അദ്ദേഹം പറഞ്ഞു.
    
</TEXT>
</DOC>