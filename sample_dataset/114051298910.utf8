<DOC>
<DOCNO>114051298910.utf8</DOCNO>
<TEXT>


           അറസ്റ്റിലായ ദിവസം സലിം‌രാജ് വിളിച്ചിരുന്നുവെന്ന് സരിത    

Monday 12 May 2014 4:53 pm IST

തിരുവനന്തപുരം: അറസ്റ്റിലാകുന്ന ദിവസവും മുഖ്യമന്ത്രിയുടെ മുന്‍ ഗണ്‍മാന്‍ സലിംരാജ് താന്‍ അറസ്റ്റിലായ ദിവസം തന്റെ ഫോണിലേക്ക് വിളിച്ചിരുന്നുവെന്ന് സോളാര്‍ തട്ടിപ്പ് കേസിലെ പ്രതി സരിത എസ്.നായരുടെ മൊഴി. ക്ലിഫ് ഹൗസിലെ ഫോണില്‍ നിന്നുമാണ് സലീം രാജ് വിളിച്ചതെന്നും സരിത പറഞ്ഞു.

സ്വകാര്യ ആവശ്യത്തിനുവേണ്ടിയാണ് വിളിച്ചതെന്നും സരിത മൊഴി നല്‍കി. സലിരാജിനെതിരായ വകുപ്പ് തല അന്വേഷണം നടത്തുന്ന ക്രൈംബ്രാഞ്ച് ഡിവൈഎസ്‌പി റഫീക്കിനാണ് സരിത മൊഴി നല്‍കിയത്. അറസ്റ്റിലാകുമ്പോള്‍ സലീം രാജ് മുഖ്യമന്ത്രിയുടെ ഗണ്‍മാനായിരുന്നു. മുഖ്യമന്ത്രിയുടെ ഔദ്യോഗിക ഫോണ്‍ ദുരൂപയോഗം ചെയ്ത് സരിതയുമായി ബന്ധമുണ്ടാക്കിയതിനാണ് സലിംരാജിനെ സസ്‌പെന്റ് ചെയ്തത്. ഇതേ കുറിച്ചാണ് വകുപ്പുതല അന്വേഷണം നടക്കുന്നത്. 

ആറുപേരില്‍ നിന്നും അന്വേഷണ ഉദ്യോഗസ്ഥന്‍ മൊഴി രേഖപ്പെടുത്തി. വൈകാതെ റിപ്പോര്‍ട്ട് ഡിജിപിക്ക് സമര്‍പ്പിക്കും.   
    
</TEXT>
</DOC>