<DOC>
<DOCNO>114030781403.utf8</DOCNO>
<TEXT>


           രാഹുല്‍ഗാന്ധിക്കെതിരെ ആര്‍എസ്‌എസ്‌ നിയമനടപടിക്ക്‌    

Friday 7 March 2014 10:43 pm IST

        നാഗ്പൂര്‍: ഗാന്ധിവധവുമായി ബന്ധപ്പെട്ട്‌ അപകീര്‍ത്തികരമായ പ്രസ്താവന നടത്തിയ കോണ്‍ഗ്രസ്‌ ഉപാധ്യക്ഷന്‍ രാഹുല്‍ഗാന്ധിക്കെതിരെ ആര്‍എസ്‌എസ്‌ നിയമനടപടിക്കൊരുങ്ങുന്നു. രാഹുല്‍ഗാന്ധിക്കെതിരെ തെരഞ്ഞെടുപ്പ്‌ കമ്മീഷനും പരാതി നല്‍കുമെന്ന്‌ ആര്‍എസ്‌എസ്‌ വക്താവ്‌ രാംമാധവ്‌ വ്യക്തമാക്കി. ഗാന്ധിവധവുമായി ആര്‍എസ്‌എസിനെ ബന്ധപ്പെടുത്തി നിരുത്തരവാദപരമായ പ്രസ്താവന നടത്തിയ രാഹുല്‍ഗാന്ധിക്കെതിരെ നിയമനടപടി സ്വീകരിക്കുമെന്നും തെരഞ്ഞെടുപ്പ്‌ കമ്മീഷന്‌ പരാതി നല്‍കുമെന്നും രാംമാധവ്‌ ട്വിറ്ററില്‍ കുറിച്ചു. മഹാരാഷ്ട്രയിലെ ഒരു തെരഞ്ഞെടുപ്പ്‌ യോഗത്തിലാണ്‌ രാഹുല്‍ വിവാദ പരാമര്‍ശം നടത്തിയത്‌.
    
</TEXT>
</DOC>