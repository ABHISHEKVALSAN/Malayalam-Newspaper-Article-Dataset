<DOC>
<DOCNO>114110137401.utf8</DOCNO>
<TEXT>


           ആകാശവാണി    

Saturday 1 November 2014 7:27 pm IST

        സിനിമയില്‍ നിന്നും തത്കാലത്തേക്ക് ഒരിടവേളയെടുത്ത് വിട്ടുനിന്ന കാവ്യാമാധവന്‍ വീണ്ടും സിനിമയില്‍ സജീവമാകുന്നു. ഖൈസ് മിലന്‍ സംവിധാനം ചെയ്യുന്ന ആകാശവാണി എന്ന ചിത്രത്തിലാണ് കാവ്യ നായികയാകുന്നത്.

നടനും നിര്‍മാതാവുമായ വിജയ് ബാബുവാണ് നായകന്‍. ഭാര്യയും ഭര്‍ത്താവും തമ്മിലുള്ള ആത്മബന്ധമാണ് ചിത്രത്തിന്റെ പ്രമേയം. ടെലിവിഷന്‍ അവതാരകയായിട്ടാണ് കാവ്യ ആകാശവാണിയില്‍ എത്തുന്നത്.

ലാലു അലക്‌സ്, ശ്രീജിത്ത് രവി, സൈജു കുറുപ്പ് തുടങ്ങിയവരും അഭിനയിക്കുന്നു. അനൂപ് മേനോന്റെ നായികയായി ഷി ടാക്‌സി എന്ന ചിത്രത്തിലാണ് ഇപ്പോള്‍ കാവ്യ അഭിനയിക്കുന്നത്.
    
</TEXT>
</DOC>