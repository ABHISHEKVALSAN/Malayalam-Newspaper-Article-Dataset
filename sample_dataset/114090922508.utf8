<DOC>
<DOCNO>114090922508.utf8</DOCNO>
<TEXT>


           സംഗീതജ്ഞരെ അനുസ്മരിക്കുന്നു    

Tuesday 9 September 2014 12:16 am IST

        കൊച്ചി: കഥകളി ഗായകനായിരുന്ന വെണ്മണി ഹരിദാസിനേയും കര്‍ണാടക സംഗീതജ്ഞനായിരുന്ന നെയ്യാറ്റിന്‍കര വാസുദേവനെയും അനുസ്മരിക്കുന്നു.
13ന് തൃപ്പൂണിത്തുറ കളിക്കോട്ട പാലസ്സില്‍ വൈകിട്ട് 5ന് ചേരുന്ന അനുസ്മരണ സമ്മേളനത്തില്‍ ഡോ. മനോജ് കുറൂര്‍ മുഖ്യാതിഥിയായിരിക്കും. കൃഷ്ണമൂര്‍ത്തിരചിച്ച നെയ്യാറ്റിന്‍കര വാസുദേവന്റെ ജീവചരിത്രത്തിന്റെ കയ്യെഴുത്ത് പ്രതി പുത്രന്‍ ജയരാജ് വാസുദേവന്‍ ഏറ്റുവാങ്ങും. പാലേലി മോഹന്‍ സ്വാഗതവും വൈക്കം വേണുഗോപാല്‍ നന്ദിയും പറയും.
6 മുതല്‍ പുല്ലാംകുഴല്‍കച്ചേരി. ചാലക്കുടി രഘുനാഥ്, ഇടപ്പള്ളി അജിത് കുമാര്‍, ബാലകൃഷ്ണ കമ്മത്ത്,വാഴപ്പിള്ളി കൃഷ്ണകുമാര്‍ എന്നിവര്‍ പങ്കെടുക്കും. തുടര്‍ന്ന് രാവണ വിജയം കഥകളി. കോട്ടക്കല്‍ ചന്ദ്രശേഖരവാരിയര്‍, ചമ്പക്കര വിജയന്‍, കലാമണ്ഡലം രാധാകൃഷ്ണന്‍ തുടങ്ങിയവര്‍ കഥാപാത്രങ്ങളെ അവതരിപ്പിക്കും.
സംഗീതത്തിന് കലാമണ്ഡലം ഹരീഷ്, നെടുമ്പിള്ളി രാം മോഹന്‍, എന്നിവരും മേളത്തിന് രാമന്‍ നമ്പൂതിരിയും, പ്രകാശനും, ഏരൂര്‍ മനോജ് ചുട്ടിയിലും, ഏരൂര്‍ സുരേന്ദ്രന്‍ അണിയക്കും മേല്‍നോട്ടം വഹിക്കും.
    
</TEXT>
</DOC>