<DOC>
<DOCNO>114031282514.utf8</DOCNO>
<TEXT>


           പ്രകോപനപരമായ പ്രസംഗം; മാര്‍ഗ്ഗ നിര്‍ദ്ദേശങ്ങള്‍ വിഭാവനം ചെയ്യണമെന്ന് സുപ്രീംകോടതി    

Wednesday 12 March 2014 2:57 pm IST

ന്യൂദല്‍ഹി: രാഷ്ട്രീയക്കാരുടെ പ്രകോപനപരമായ പ്രസംഗങ്ങളെ ചെറുക്കാന്‍ മാര്‍ഗ്ഗ നിര്‍ദ്ദേശങ്ങള്‍ വിഭാവനം ചെയ്യണമെന്ന് നിയമസമിതിയോട് സുപ്രീം കോടതി ആവശ്യപ്പെട്ടു.

ജസ്റ്റീസ് ബിഎസ് ചൗഹാന്‍ അധ്യക്ഷനായ ബെഞ്ചാണ് ഇത് സംബന്ധിച്ച വിഷയത്തില്‍ നിയമ സമിതിയോട് അഭിപ്രായം ആരാഞ്ഞത്. പൊതു തെരഞ്ഞെടുപ്പിന് ആഴ്ച്ചകള്‍ മാത്രം ബാക്കിയുള്ളപ്പോഴാണ് വിഷയത്തില്‍ നിര്‍ണായകമായ പുരോഗതി കൈവന്നിരിക്കുന്നത്.

എന്‍ജിഒ പ്രാവാസി ഭലായി സംഘാടന്‍ നല്‍കിയ ഹര്‍ജിയിലാണ് സുപ്രീംകോടതിയുടെ ഉത്തരവ്. ഭരണാഘടനാ വിരുദ്ധമായ ഇത്തരം പ്രകോപനപരമായ പ്രസംഗങ്ങള്‍ നിരോധിക്കണമെന്നാണ് എന്‍ജിഒ ഹര്‍ജിയില്‍ ആവശ്യപ്പെട്ടിരിക്കുന്നത്. പ്രസംഗങ്ങള്‍ കൊണ്ട് മഹാരാഷ്ട്രയിലും ആന്ധ്രാ പ്രദേശിലും സംഘര്‍ഷങ്ങളും മറ്റും സംഭവിച്ചിരുന്നു.

ഇതിനെതിരെ ഇവിടുത്തെ 'പില്‍ ' എന്ന സംഘടനയും പ്രതികരിച്ചിരുന്നു. ഇത്തരം പ്രസംഗങ്ങള്‍ക്കെതിരെ സര്‍ക്കാര്‍ നിയമങ്ങള്‍ പ്രതികരിക്കണമെന്ന് തെരഞ്ഞെടുപ്പ്  കമ്മീഷനും വ്യക്തമാക്കിയിരുന്നു.

നേരത്തെ പ്രസംഗങ്ങള്‍ക്കെതിരെ 'പില്‍ ' നല്‍കിയ അപേക്ഷ സുപ്രീം കേടതി തള്ളിയിരുന്നു. പ്രസംഗിക്കുകയെന്നത് ജനങ്ങളുടെ മൗലികമായ അവകാശമാണെന്ന് ചൂണ്ടിക്കാട്ടിയാണ് സുപ്രീം കോടതി അപേക്ഷ തള്ളിയത്.
    
</TEXT>
</DOC>