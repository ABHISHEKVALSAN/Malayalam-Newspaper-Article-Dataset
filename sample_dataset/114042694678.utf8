<DOC>
<DOCNO>114042694678.utf8</DOCNO>
<TEXT>


           വളാഞ്ചേരിയില്‍ ഗ്യാസ് ടാങ്കര്‍ മറിഞ്ഞ് വാതകച്ചോര്‍ച്ച     

Saturday 26 April 2014 3:14 pm IST

മലപ്പുറം: മലപ്പുറം വളാഞ്ചേരി വട്ടപ്പാറ വളവില്‍ ഗ്യാസ് ടാങ്കര്‍ മറിഞ്ഞു. ടാങ്കറില്‍ നിന്ന് വാതക ചോരുകയാണ്. പ്രദേശവാസികള്‍ക്ക് ജാഗ്രതാ നിര്‍ദേശം നല്‍കി. മംഗലാപുരത്ത് നിന്ന് കൊച്ചിയിലേക്ക് പോയ ടാങ്കറാണ് അപകടത്തില്‍പ്പെട്ടത്. അപകടത്തെ തുടര്‍ന്ന് കോഴിക്കോട്-തൃശൂര്‍ റൂട്ടില്‍ വാഹനഗതാഗതം തടസപ്പെട്ടു. 

അപകടത്തെ തുടര്‍ന്ന് അരകിലോമീറ്റര്‍ ചുറ്റളവില്‍ നിന്നും ആളുകകളെ ഒഴിപ്പിക്കുകയാണ്. പ്രദേശത്തെ വൈദ്യുതി ബന്ധം വിച്ഛേദിച്ചു. അഗ്നിശമനസേനയുടെ തിരൂര്‍, പെരിന്തല്‍മണ്ണ, മലപ്പുറം യൂണിറ്റുകള്‍ പ്രദേശത്തേക്ക് തിരിച്ചു. സംഭവത്തെ തുടര്‍ന്ന് തിരക്കേറിയ കോഴിക്കോട്തൃശ്ശൂര്‍ ദേശീയപാതയില്‍ വാഹനങ്ങള്‍ വഴി തിരിച്ചുവിടുകയാണ്. 
    
</TEXT>
</DOC>