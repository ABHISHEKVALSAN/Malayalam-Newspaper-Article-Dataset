<DOC>
<DOCNO>114110939897.utf8</DOCNO>
<TEXT>


           സ്വയംപര്യാപ്തത കൈവരിക്കുക എന്നതാണ് വിജയത്തിലേക്കുള്ള വഴി: ഗവര്‍ണര്‍    

Sunday 9 November 2014 9:26 pm IST

        തൃശൂര്‍: വ്യക്തികളും സ്ഥാപനങ്ങളും അതുവഴി പൊതുസമൂഹവും സ്വയംപര്യാപ്തത കൈവരിക്കുക എന്നതാണ് വിജയത്തിലേക്കുള്ള വഴിയെന്ന് ഗവര്‍ണര്‍ പി. സദാശിവം അഭിപ്രായപ്പെട്ടു. ഔദ്യോഗിക കാരണങ്ങളാല്‍ മതപരമായ ചടങ്ങുകളില്‍ താന്‍ കഴിഞ്ഞ രണ്ട് ദശാബ്ദങ്ങളായി പങ്കെടുത്തിട്ടില്ലെന്നും സത്‌സംഗ് സംഘടിപ്പിച്ച മതസൗഹാര്‍ദ വേദി പോലുള്ളവ സാധിക്കുമെങ്കില്‍ രാജ്യത്തുടനീളം സംഘടിപ്പിക്കാന്‍ പ്രധാനമന്ത്രിയുടെ ശ്രദ്ധയില്‍പ്പെടുത്തുമെന്നും അദ്ദേഹം പറഞ്ഞു.

രാജ്യത്തെ കെട്ടിപ്പടുക്കാന്‍ യുവജനശക്തിയെ സേവനസന്നദ്ധരാക്കാന്‍ സമൂഹം ശ്രമിക്കണമെന്നും അദ്ദേഹം പറഞ്ഞു. സത്‌സംഗ് സഘടിപ്പിച്ച സോഷ്യല്‍ ഹാര്‍മണി മീറ്റ് ഉദ്ഘാടനം ചെയ്യുകയായിരുന്നു ഗവര്‍ണര്‍.

തേറമ്പില്‍ രാമകൃഷ്ണന്‍ എംഎല്‍എ അധ്യക്ഷനായി. തെക്കേമഠത്തിലെ ശ്രീമദ് വാസുദേവ ശങ്കരാചാര്യ,രാമകൃഷ്ണ മിഷനിലെ സ്വാമി സദ്ഭവനാനന്ദ, അതിരൂപത സഹായമെത്രാന്‍ മാര്‍ റാഫേല്‍ തട്ടില്‍, ഇമാം ജനാബ് ഫൈസി ഓണമ്പിള്ളി, ഡോ. സെബാസ്റ്റ്യന്‍ പൈനാടത്ത് എന്നിവര്‍ പ്രബന്ധങ്ങള്‍ അവതരിപ്പിച്ചു. മേയര്‍ രാജന്‍ ജെ. പല്ലന്‍, സത്‌സംഗ് രക്ഷാധികാരി ഫാ.ഡോ. ഫ്രാന്‍സിസ് ആലപ്പാട്ട്, പ്രഫ.എം. മാധവന്‍ക്കുട്ടി, ടി.എസ്. പട്ടാഭിരാമന്‍ എന്നിവര്‍ പ്രസംഗിച്ചു. സത്‌സംഗിന്റെ ഉപഹാരം ജനറല്‍ സെക്രട്ടറി ഫാ. സുനില്‍ ചിരിയങ്കണ്ടത്ത് ഗവര്‍ണര്‍ക്ക് സമ്മാനിച്ചു.
    
</TEXT>
</DOC>