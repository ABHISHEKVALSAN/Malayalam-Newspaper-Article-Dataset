<DOC>
<DOCNO>114101532895.utf8</DOCNO>
<TEXT>


           വിവാദ പുസ്തകത്തിന്റെ വിവര്‍ത്തനം പ്രസിദ്ധീകരിക്കുന്നത് കോടതി തടഞ്ഞും     

Wednesday 15 October 2014 9:23 pm IST

        പത്തനംതിട്ട: മാതാ അമൃതാനന്ദമയി ദേവിയെ അവഹേളിക്കുന്ന പരാമര്‍ശങ്ങളടങ്ങിയ ഇംഗ്ലീഷ് പുസ്തകത്തിന്റെ മലയാള പരിഭാഷ പ്രസിദ്ധീകരിക്കുന്നത്  കോടതി തടഞ്ഞു.  ഓസ്‌ട്രേലിയന്‍ വംശജ ഗെയില്‍ ട്രെഡ്‌വെല്‍ രചിച്ച ഹോളി ഹെല്‍ എന്ന പുസ്തകത്തിന്റെ മലയാള പരിഭാഷ പ്രസിദ്ധീകരിക്കുന്നതാണ് പത്തനംതിട്ട മുന്‍സിഫ് കോടതി തടഞ്ഞത്. അഡ്വ.ബി.ശിവദാസ്, അഡ്വ.അജിത്ത് പ്രഭാത് എന്നിവര്‍ സമര്‍പ്പിച്ച ഹര്‍ജിയിലാണ്  കോടതിയുടെ ഉത്തരവ്.
മാതാ അമൃതാനന്ദമയീ മഠത്തിലെ മുന്‍ അന്തേവാസിയെന്ന് അവകാശപ്പെടുന്ന ഗെയില്‍ തന്നെയാണ് വിവാദ ഗ്രന്ഥം രചിച്ചതെന്നതിന് തെളിവില്ലെന്നും അടിസ്ഥാന രഹിതമായ കാര്യങ്ങളാണ് ഇതില്‍ പരാമര്‍ശിക്കുന്നതെന്നും ഹര്‍ജിയില്‍ ചൂണ്ടിക്കാട്ടി.ഇതിന്റെ അടിസ്ഥാനത്തിലാണ് കോടതി പുസ്തകത്തിന്റെ പരിഭാഷ പ്രസിദ്ധീകരിക്കുന്നത് തടഞ്ഞത്.
    
</TEXT>
</DOC>