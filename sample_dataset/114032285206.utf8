<DOC>
<DOCNO>114032285206.utf8</DOCNO>
<TEXT>


           വി‌എസ് ഉടഞ്ഞ വിഗ്രഹമെന്ന് ചെന്നിത്തല    

Saturday 22 March 2014 2:39 pm IST

കൊല്ലം:  ആര്‍എംപി നേതാവ് ടിപി ചന്ദ്രശേഖരനുമായി ബന്ധപ്പെട്ട് പ്രതിപക്ഷ നേതാവ് വി.എസ് അച്യുതാനന്ദന്റെ നിലവിലത്തെ നിലപാടു മാറ്റം വി.എസ് എന്ന നേതാവിന്റെ പതനമാണെന്ന് ആഭ്യന്തരമന്ത്രി രമേശ് ചെന്നിത്തല.

വിഎസ് ഉടഞ്ഞ വിഗ്രഹമാണെന്നും ചെന്നിത്തല വിമര്‍ശിച്ചു. വി.എസ് നല്‍കിയ കത്തിന്റെ അടിസ്ഥാനത്തിലാണ് ടി.പി വധക്കേസ് കേസ് സി.ബി.ഐയ്ക്കു കൈമാറിയത്.

അന്നു നല്‍കിയ കത്തില്‍ വി.എസ് ഉറച്ചു നില്‍ക്കുന്നുണ്ടോയെന്നും ചെന്നിത്തല വാര്‍ത്താ സമ്മേളനത്തില്‍ ചോദിച്ചു.  അഭിപ്രായങ്ങള്‍ മാറ്റിമാറ്റി പറഞ്ഞ് അദ്ദേഹം ജനങ്ങള്‍ക്കു മുന്നില്‍ സ്വയം അപഹാസ്യനായി മാറിയെന്നും ചെന്നിത്തല പറഞ്ഞു. ഗണേശ് കുമാറിന്റെ മന്ത്രിസ്ഥാനത്തില്‍ ചര്‍ച്ച നടന്നില്ലെന്നും അദ്ദേഹം പറഞ്ഞു.
    
</TEXT>
</DOC>