<DOC>
<DOCNO>114031884367.utf8</DOCNO>
<TEXT>


           ഓട്ടോയില്‍ ടിപ്പര്‍ ഇടിച്ച്‌ നവജാതശിശു മരിച്ചു    

Tuesday 18 March 2014 10:20 pm IST

        പത്തനംതിട്ട : ഗതാഗതക്കുരുക്കില്‍ നിര്‍ത്തിയിട്ടിരുന്ന ഓട്ടോറിക്ഷയ്ക്ക്‌ പിന്നില്‍ ടിപ്പര്‍ ലോറി ഇടിച്ച്‌ 20 ദിവസം പ്രായമായ പെണ്‍കുഞ്ഞ്‌ മരിച്ചു. ചിറ്റാര്‍ വലിയ പാറയ്ക്കല്‍ ജയന്‍ -സുനിത ദമ്പതികളുടെ മകളാണ്‌ മരിച്ചത്‌. ഇന്നലെ രാവിലെ 7 ന്‌ പത്തനംതിട്ട താഴേവെട്ടിപ്പുറം ജംഗ്ഷനില്‍ ജില്ലാ പൊലീസ്‌ മേധാവിയുടെ കാര്യാലയത്തിന്‌ സമീപമായിരുന്നു അപകടം. കുഞ്ഞിന്‌ പ്രതിരോധ കുത്തിവെപ്പെടുക്കാന്‍ ആശുപത്രിയിലേക്ക്‌ പോകുമ്പോഴായിരുന്നു അപകടം. സംഭവസ്ഥലത്തുവെച്ചുതന്നെ കുഞ്ഞ്‌ മരിച്ചു. ഓട്ടോറിക്ഷയില്‍ ജയനും, സുനിതയും, സുനിതയുടെ മാതാവും ഉണ്ടായിരുന്നു. ഇവര്‍ നിസ്സാര പരിക്കുകളോടെ രക്ഷപ്പെട്ടു. കുട്ടിയുടെ സംസ്ക്കാരം നടത്തി. 
    
</TEXT>
</DOC>