<DOC>
<DOCNO>114032184987.utf8</DOCNO>
<TEXT>


           യുഡിഎഫിനെ പരാജയപ്പെടുത്താന്‍ എല്‍ഡിഎഫ് നേതാക്കള്‍ സമീപിച്ചുവെന്ന് സരിത    

Friday 21 March 2014 3:40 pm IST

ആലപ്പുഴ: ലോക്‌സഭാ തെരഞ്ഞെടുപ്പില്‍ യുഡിഎഫിനെ പരാജയപ്പെടുത്താന്‍ എല്‍ഡിഎഫ് നേതാക്കള്‍ തന്നെ സമീപിച്ചെന്ന് സോളാര്‍ തട്ടിപ്പ് കേസിലെ മുഖ്യപ്രതി സരിത എസ് നായര്‍. എന്നാല്‍ നേതാക്കളുടെ പേരുകള്‍ വെളിപ്പെടുത്താന്‍ സരിത വിസമ്മതിച്ചു. 

തന്നെ മഹാകള്ളിയെന്ന് വിളിച്ച വിഎസ് അച്യുതാനന്ദന്‍ സിബിഐ അന്വേഷണം നേരിടുന്ന സ്വന്തം മകന്റെ കാര്യത്തിലുള്ള നിലപാട് എന്താണെന്നും സരിത ചോദിച്ചു. തെരഞ്ഞെടുപ്പ് ലക്ഷ്യം വെച്ച് കെഎസി വേണുഗോപാലിനേയും തന്നേയും ചേര്‍ത്ത് അപവാദ പ്രചരണങ്ങള്‍ നടക്കുന്നുണ്ട്. ആലപ്പുഴയില്‍ പ്രചരിക്കുന്ന പോസ്റ്ററുകള്‍ നീക്കം ചെയ്യണം. ഇക്കാര്യം ആവശ്യപ്പെട്ട് സരിത പോലീസില്‍ പരാതി നല്‍കിയെന്നും സരിത വ്യക്തമാക്കി.   
    
</TEXT>
</DOC>