<DOC>
<DOCNO>114122453956.utf8</DOCNO>
<TEXT>


           വാജ്‌പേയി, താരതമ്യമില്ലാത്ത വ്യക്തിത്വം: സുരേഷ്‌കുറുപ്പ്    

Wednesday 24 December 2014 5:39 pm IST

        കോട്ടയം: ഭാരത രാഷ്ട്രീയത്തില്‍ താരതമ്യമില്ലാത്ത വ്യക്തിത്വത്തിന് ഉടമയാണ് അടല്‍ബിഹാരി വാജ്‌പേയിയെന്ന് സിപിഎം നേതാവും മുന്‍ എംപിയും നിലവില്‍ ഏറ്റുമാനൂര്‍ എംഎല്‍എയുമായ അഡ്വ. കെ. സുരേഷ്‌കുറുപ്പ്.

വാജ്‌പേയിക്ക് ഭാരതരത്‌ന ലഭിച്ചതിനോട് പ്രതികരിക്കുകയായിരുന്നു അദ്ദേഹം. രാഷ്ട്രീയമായി അഭിപ്രായവ്യത്യാസങ്ങള്‍ ഉണ്ടായിരുന്നെങ്കിലും വളരെ സമര്‍ത്ഥമായി ഒരുമുന്നണി നയിച്ചയാളാണ്. എപ്പോഴും സമവായത്തിനും അഭിപ്രായ ഐക്യത്തിനും മുന്‍തൂക്കം കൊടുത്തിരുന്ന ആളാണ് വാജ്‌പേയി എന്നും സുരേഷ്‌കുറുപ്പ് പറഞ്ഞു.
    
</TEXT>
</DOC>