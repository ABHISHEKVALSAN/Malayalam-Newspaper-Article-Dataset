<DOC>
<DOCNO>114120949763.utf8</DOCNO>
<TEXT>


           നിര്‍ത്തിയിട്ടിരുന്ന ലോറിയില്‍ നിന്ന് മീന്‍പെട്ടികള്‍ മോഷണം പോയി    

Tuesday 9 December 2014 9:26 pm IST

        ആലപ്പുഴ: ദേശീയപാതയില്‍ പോലീസ് പട്രോളിങ് നടക്കുന്നതിനിടെ സമീപത്ത് നിര്‍ത്തിയിട്ടിരുന്ന ലോറിയില്‍ നിന്ന് മീന്‍പെട്ടികള്‍ മോഷണം പോയി. പുറക്കാട് ജങ്ഷനില്‍ ദേശീയപാതയോരത്ത് നിര്‍ത്തിയിട്ടിരുന്ന ലോറിയില്‍ നിന്നു മീന്‍ സൂക്ഷിക്കുന്ന നൂറ്റിപ്പത്ത് ബോക്‌സുകളാണ് മോഷണം പോയത്. ഇതേസമയം ദേശീയപാതയില്‍  പോലീസ് സംഘം പട്രോളിങും വാഹന പരിശോധനയും തുടരുന്നുണ്ടായിരുന്നു. പുറക്കാട് മാവേലിപറമ്പില്‍ ഹസനാരുകുഞ്ഞിന്റെ ഉടമസ്ഥതയിലെ ലോറിയില്‍ നിന്നാണ് ഒരു ലക്ഷം രൂപ വില വരുന്ന ബോക്‌സുകള്‍ മോഷണം പോയത്. അമ്പലപ്പുഴ പോലീസില്‍ പരാതി നല്‍കി.
    
</TEXT>
</DOC>