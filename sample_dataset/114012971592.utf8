<DOC>
<DOCNO>114012971592.utf8</DOCNO>
<TEXT>


           ടാങ്കര്‍ ലോറികളില്‍ ജിപിഎസ് സംവിധാനം ഏര്‍പ്പെടുത്തും    

Wednesday 29 January 2014 4:25 pm IST

തിരുവനന്തപുരം: സംസ്ഥാനത്ത് സര്‍വീസ് നടത്തുന്ന എല്ലാ ടാങ്കര്‍ ലോറികളിലും ജിപിഎസ് സംവിധാനം ഏര്‍പ്പെടുത്തുമെന്ന് ട്രാന്‍സ്പോര്‍ട്ട് കമ്മിഷണര്‍ ഋഷിരാജ് സിംഗ് അറിയിച്ചു. ജി.പി.എസ് സംവിധാനം ഘടിപ്പിക്കാന്‍ ഒരുമാസത്തെ സമയം നല്‍കും. 

ഒരു മാസത്തിന് ശേഷം ജി.പി.എസ് ഇല്ലാത്ത ഒരു ടാങ്കറിനേയും കേരളത്തിലേക്ക് കടക്കാന്‍ അനുവദിക്കില്ലെന്നും അദ്ദേഹം പറഞ്ഞു. ടാങ്കര്‍ ലോറികളില്‍ രണ്ടു ഡ്രൈവര്‍മാര്‍ വേണമെന്ന നിബന്ധന കര്‍ശനമായി നടപ്പാക്കും. ഇതിനായി പരിശോധനകള്‍ ശക്തമാക്കുമെന്നും സിംഗ് കൊല്ലത്ത് പറഞ്ഞു. 
    
</TEXT>
</DOC>