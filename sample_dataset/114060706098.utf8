<DOC>
<DOCNO>114060706098.utf8</DOCNO>
<TEXT>


           ഫ്രഞ്ച്‌ ഓപ്പണ്‍ കിരീടം ഷറപ്പോവക്ക്‌    

Saturday 7 June 2014 9:49 pm IST

പാരീസ്‌: ഫ്രഞ്ച്‌ ഓപ്പണ്‍ വനിതാ സിംഗിള്‍സ്‌ കിരീടം റഷ്യയുടെ മരിയ ഷറപ്പോവക്ക്‌. ഇന്നലെ നടന്ന മരത്തോണ്‍ ഫൈനലില്‍ ലോക മൂന്നാം നമ്പര്‍ റുമാനിയയുടെ സിമോണ ഹാലപ്പിനെ കീഴടക്കിയാണ്‌ ഷറപ്പോവ കിരീടം സ്വന്തമാക്കിയത്‌. മൂന്നുമണിക്കൂറും 22 മിനിറ്റും നീണ്ടുനിന്ന ഫൈനലില്‍ 6-4, 6-7 (5-7), 6-4 എന്ന സ്കോറിനാണ്‌ ആദ്യ ഫൈനലിനിറങ്ങിയ സിമോണയെ ഏഴാം സീഡ്‌ ഷറപ്പോവ തകര്‍ത്തത്‌. 
റോളണ്ട്‌ ഗാരോസില്‍ തുടര്‍ച്ചയായ മൂന്നാം ഫൈനലിനിറങ്ങിയ ഷറപ്പോവയുടെ രണ്ടാം കിരീടമാണിത്‌. നേരത്തെ 2012-ലും ഷറപ്പോവ ഇവിടെ കിരീടം ചൂടിയിരുന്നു. കഴിഞ്ഞ വര്‍ഷം സെറീന വില്ല്യംസിനോട്‌ ഫൈനലില്‍ ഷറപ്പോവ പരാജയപ്പെടുകയായിരുന്നു.
ഇന്ന്‌ നടക്കുന്ന പുരുഷ വിഭാഗം ഫൈനലില്‍ ലോക ഒന്നാം നമ്പര്‍ റാഫേല്‍ നദാലും രണ്ടാം നമ്പര്‍ താരം നൊവാക്‌ ഡോകോവിച്ചും ഏറ്റുമുട്ടും.
    
</TEXT>
</DOC>