<DOC>
<DOCNO>114031483061.utf8</DOCNO>
<TEXT>


           മഅദനിയുടെ ജാമ്യാപേക്ഷ പരിഗണിക്കുന്നത് മാറ്റി    

Friday 14 March 2014 2:45 pm IST

ന്യൂദല്‍ഹി: ബാംഗ്‌ളൂര്‍ സ്‌ഫോടന കേസില്‍ അറസ്റ്റിലായി കര്‍ണാടകയില്‍ കഴിയുന്ന പി.ഡി.പി ചെയര്‍മാന്‍ അബ്ദുള്‍ നാസര്‍ മഅദനിയുടെ ജാമ്യാപേക്ഷ സുപ്രീംകോടതി ഈ മാസം 28ന് പരിഗണിക്കാനായി മാറ്റി.

കോടതി നിര്‍ദ്ദേശം ഉണ്ടായിരുന്നിട്ടും തനിക്ക് വിദഗ്ദ്ധ ചികിത്സ നല്‍കിയില്ലെന്ന് ചൂണ്ടിക്കാട്ടിയാണ് മഅദനി കോടതിയെ സമീപിച്ചത്.

എന്നാല്‍ ചികിത്സയ്ക്ക് വിധേയനാകാന്‍ നാലു തവണ ആവശ്യപ്പെട്ടിട്ടും മഅദനി അതിന് തയ്യാറായില്ലെന്ന് കര്‍ണാടക സര്‍ക്കാര്‍ സുപ്രീംകോടതിയെ അറിയിച്ചു.
    
</TEXT>
</DOC>