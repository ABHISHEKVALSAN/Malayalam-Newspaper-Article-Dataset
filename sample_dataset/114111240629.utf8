<DOC>
<DOCNO>114111240629.utf8</DOCNO>
<TEXT>


            ജസ്റ്റിസ് കൃഷ്ണയ്യര്‍ക്ക് നാളെ നൂറാം പിറന്നാള്‍    

Wednesday 12 November 2014 1:34 am IST

        കൊച്ചി: മാനവസേവയിലൂടെ ജീവിതം ആസ്വദിക്കുന്ന ജസ്റ്റീസ് വി. ആര്‍.കൃഷ്ണയ്യര്‍ക്ക് നാളെ നൂറാം പിറന്നാള്‍. മലയാളമാസത്തിലെ പൂയം നാളിലാണ് കൃഷ്ണയ്യര്‍ ജനിച്ചത്.
ജന്മദിനത്തോടനുബന്ധിച്ച് സദ്ഗമയ'യില്‍വിപുലമായ ചടങ്ങുകള്‍ സംഘടിപ്പിച്ചിട്ടുണ്ട്. ഇന്റര്‍നാഷനല്‍ ഇന്റര്‍ഫെയ്ത്ത് ഡയലോഗ് ഇന്ത്യയുടെ നേതൃത്വത്തില്‍ കേരള സ്റ്റേറ്റ് ഹിന്ദി ഖാദി പ്രചാരക്‌സമിതി, കേരള ശാന്തിസമിതി, സെറിബ്രള്‍ പാള്‍സി കുഞ്ഞുങ്ങളുടെ ക്ഷേമത്തിനായി പ്രവര്‍ത്തിക്കുന്ന കൃഷ്ണയ്യര്‍ ചെയര്‍മാനായ പെരുമ്പാവൂര്‍ ആശ്രയ ചാരിറ്റബിള്‍ ട്രസ്റ്റ,് ആലുവ അന്ധ വിദ്യാലയം പിടിഎ കമ്മറ്റി, വൈക്കം മുഹമ്മദ് ബഷീര്‍ മലയാള പഠന കേന്ദ്രം എന്നിവയുടെ സഹകരണത്തോടെയാണ് ജന്മദിന ചടങ്ങ്‌സംഘടിപ്പിച്ചിട്ടുള്ളത്. രാവിലെ 7 ന് സര്‍വ്വമത പ്രാര്‍ത്ഥനക്ക് ആണ്ടി പള്ളിമഠം എ.എ ബാബുരാജ്‌സ്വാമി നേതൃത്വം നല്‍കും. ആശ്രയയിലെയും സ്‌കൂള്‍ ഫോര്‍ ദി ബ്ലൈന്‍ഡ്‌സിലെയും കുഞ്ഞുങ്ങളും കുടുംബാംഗങ്ങളും സര്‍വ്വമത പ്രാര്‍ത്ഥന സദസ്സില്‍ സംബന്ധിക്കും.

തുടര്‍ന്നു രാവിലെ 10.30 ന് സദ്ഗമയ ഭവനത്തില്‍ നടക്കുന്ന മാനവികത സൗഹൃദ ജന്മദിന ചടങ്ങില്‍ഐഐഡിഐ പ്രസിഡന്റ്എം.ഡി. നാലപ്പാട് അദ്ധ്യക്ഷത വഹിക്കും. പ്രമുഖ സന്യാസിശ്രേഷ്ഠന്‍ ശങ്കരാചാര്യഓംകാരാനന്ദ സരസ്വതി  ഉപഹാരംസമര്‍പ്പിച്ച്ഉദ്ഘാടനം നിര്‍വ്വഹിക്കും. പത്മഭൂഷണ്‍ ഡോ. കെ.ജെ.യേശുദാസ് മുഖ്യപ്രഭാഷണം നടത്തും. വിവിധ സംഘടനകളെ പ്രതിനിധീകരിച്ച് പ്രൊഫ. എം. കെ . സാനു, ജസ്റ്റീസ് പി.കെ ഷംസുദ്ദീന്‍, ഫാദര്‍ ഡോ.ആല്‍ബര്‍ട്ട് നമ്പ്യാപറമ്പില്‍ എന്നിവടക്കം നിരവധി പ്രമുഖര്‍  പങ്കെടുക്കും.കൃഷ്ണയ്യരുടെ നൂറാം ജന്മദിനത്തോടനുബന്ധിച്ച് കേരള സ്റ്റേറ്റ് ഹിന്ദി പ്രചാരക് സമിതിയുടെ സഹകരണത്തോടെ നടപ്പാക്കിയ ജീവകാരുണ്യക്ഷേമ പദ്ധതികളുടെ ബ്രോഷര്‍ പ്രഖ്യാപനം ചടങ്ങില്‍ ജനറല്‍ സെക്രട്ടറി കെ.എം. നാസര്‍ നിര്‍വ്വഹിക്കും.

നിര്‍ദ്ധന കുടുംബത്തിനുള്ള കൃഷ്ണയ്യര്‍ ഭവന നിര്‍മ്മാണം, വിഭിന്ന ശേഷിയുള്ള കുഞ്ഞുങ്ങള്‍ക്കുള്ള ആശ്രയ സംഗീതവിദ്യാലയം, കാഴ്ചവൈകല്യമുള്ള കുഞ്ഞുങ്ങള്‍ക്കായി ആലുവ അന്ധവിദ്യാലയത്തില്‍ കൃഷ്ണയ്യരുടെ സഹകരണത്തോടെ പി.ടി.എ കമ്മിറ്റി തുടക്കമിട്ട് നിര്‍മ്മാണ പൂര്‍ത്തിയാക്കിയ രാജ്യത്തെ ആദ്യ ബ്ലൈന്‍ഡ് ഫ്രണ്ട്‌ലി ചില്‍ഡ്രന്‍സ് പാര്‍ക്ക് എന്നിവയുടെ പ്രഖ്യാപനവും ചടങ്ങില്‍ നടക്കും.
    
</TEXT>
</DOC>