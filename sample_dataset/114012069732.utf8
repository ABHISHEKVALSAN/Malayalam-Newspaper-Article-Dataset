<DOC>
<DOCNO>114012069732.utf8</DOCNO>
<TEXT>


           സന്തോഷ് ട്രോഫി: കേരളത്തെ ജീന്‍ ക്രിസ്റ്റ്യന്‍ നയിക്കും     

Monday 20 January 2014 3:57 pm IST

കൊച്ചി: സന്തോഷ്‌ ട്രോഫി ദേശീയ ഫുട്‌ബോളിനുള്ള കേരള ടീമിനെ പ്രഖ്യാപിച്ചു. നിലവിലെ ഗോള്‍ കീപ്പര്‍ ജീന്‍ ക്രിസ്‌റ്റ്യനാണ് ടീമിന്റെ ക്യാപ്റ്റന്‍. സ്‌ട്രൈക്കര്‍ ആര്‍.കണ്ണനാണു വൈസ്‌ ക്യാപ്‌റ്റന്‍. 20 അംഗ ടീമിനെയും നാലു റിസര്‍വ്‌ കളിക്കാരെയുമാണ് പ്രഖ്യാപിച്ചത്. ആലപ്പുഴ സ്വദേശിയാണ് ക്രിസ്റ്റ്യന്‍. 

ഫെബ്രുവരി 24നാണ് മത്സരങ്ങള്‍ തുടങ്ങുന്നത്. ജനുവരി 26 മുതല്‍ ചെന്നൈയില്‍ കേരളം യോഗ്യതാ റൗണ്ട്‌ മത്സരങ്ങളില്‍ പങ്കെടുക്കും. തമിഴ്‌നാട്‌, ആന്ധ്ര, കര്‍ണാടക ടീമുകളാണ്‌ കേരളത്തിന്റെ എതിരാളികള്‍. 
    
</TEXT>
</DOC>