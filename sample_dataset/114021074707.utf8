<DOC>
<DOCNO>114021074707.utf8</DOCNO>
<TEXT>


           കരിപ്പൂരില്‍ വീണ്ടും സ്വര്‍ണവേട്ട    

Monday 10 February 2014 11:15 am IST

മലപ്പുറം: കരിപ്പൂര്‍ വിമാനത്താവളത്തില്‍ വീണ്ടും സ്വര്‍ണവേട്ട. നാല് കിലോ സ്വര്‍ണമാണ് പിടികൂടിയത്. എയര്‍ ഇന്ത്യ എക്‌സ്പ്രസില്‍ ദുബൈയില്‍ നിന്ന് വന്ന രണ്ട് യാത്രക്കാരില്‍ നിന്നാണ് സ്വര്‍ണം പിടിച്ചെടുത്തത്. കണ്ണൂര്‍ സ്വദേശികളായ പറമ്പത്ത് സിറാജ്, മുഹമ്മദ് അന്‍സാര്‍ എന്നിവരെ ഡിആര്‍ഐ അറസ്റ്റുചെയ്തു.

പുലര്‍ച്ചെ രണ്ടുമണിയോടെയുള്ള വിമാനത്തിലാണ് ഇരുവരും വന്നിറങ്ങിയത്. രണ്ട് കിലോ വീതം സ്വര്‍ണം ഷൂസില്‍ ഒളിപ്പിച്ച നിലയിലായിരുന്നു. 1.22 കോടി രൂപ വിലമതിക്കുന്ന സ്വര്‍ണമാണ് പിടികൂടിയത്. ഡിആര്‍ഐ ഡെപ്യൂട്ടി ഡയറക്ടര്‍ ബി.ജി കൃഷ്ണന്റെ നേതൃത്വത്തിലുള്ള സംഘമാണ് സ്വര്‍ണം പിടികൂടിയത്.
    
</TEXT>
</DOC>