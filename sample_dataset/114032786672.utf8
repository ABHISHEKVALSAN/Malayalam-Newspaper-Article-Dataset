<DOC>
<DOCNO>114032786672.utf8</DOCNO>
<TEXT>


           ബിജെപി ദേശീയ പാര്‍ട്ടി, എഎപി ദേശവിരുദ്ധ പാര്‍ട്ടി: വികെ സിംഗ്    

Thursday 27 March 2014 4:27 pm IST

ഗാസിയാബാദ്: ഭാരതീയ ജനതാ പാര്‍ട്ടി മാത്രമാണ് ദേശീയ പാര്‍ട്ടിയെന്ന് ബിജെപിയുടെ സ്ഥാനാര്‍ത്ഥിയും മുന്‍ സൈനിക മേധാവിയുമായ വികെ സിംഗ് പറഞ്ഞു. ഗാസിയാബാദിലെ എഎപി സ്ഥാനാര്‍ത്ഥിയായ ഷാസിയ ഇല്‍മിയെ വെല്ലുവിളിയായി കരുതുന്നില്ലെന്നും അദ്ദേഹം വ്യക്തമാക്കി.

രാജ്യം ദേശീയ വിരുദ്ധരെ മറക്കില്ലെന്നും അതു കൊണ്ട് തന്നെ ദേശ വിരുദ്ധ പാര്‍ട്ടിയായ എഎപിയെ രാജ്യം മറക്കില്ലെന്നും അദ്ദേഹം വ്യക്തമാക്കി. കാശ്മീരില്‍ ഹിതപരിശോധന വേമമെന്നാണ് എഎപി പറയുന്നത്.

ബിജെപി മാത്രമാണ് ദേശീയ പാര്‍ട്ടി. ദേശഭക്തിയോടും അചടക്കമുള്ള സൈനികനായുമാണ് താന്‍ ഗാസിയാബാദില്‍ മത്സരിക്കുന്നത്. തനിക്കാരു തന്നെ എതിരാളിയായില്ല. തന്റെ എതിരാളി പട്ടിണിയും, സമൂഹത്തിലെ പ്രശ്‌നങ്ങളുമാണെന്നും സിംഗ് കൂട്ടിച്ചേര്‍ത്തു.

സൈനികരുടെ യാതൊരു വിധത്തിലുള്ള ആവശ്യങ്ങളും കോണ്‍ഗ്രസ് നടത്തി കൊടുക്കുന്നില്ലെന്നും അദ്ദേഹം പറഞ്ഞു. കോണ്‍ഗ്രസ് സ്ഥാനാര്‍ത്ഥിയായ രാജ് ബാബറിന് സായുധസൈന്യത്തെ കുറിച്ച് യാതൊന്നും അറിയില്ലെന്നത് തന്നെ അത്ഭുതപ്പെടുത്തിയെന്നും സിംഗ് പറഞ്ഞു.
    
</TEXT>
</DOC>