<DOC>
<DOCNO>114042995568.utf8</DOCNO>
<TEXT>


           കസ്തൂരി രംഗന്‍; അന്തിമഭൂപടം മെയ് 15ന് പ്രസിദ്ധീകരിക്കുമെന്ന് ഉമ്മന്‍ വി ഉമ്മന്‍    

Tuesday 29 April 2014 4:46 pm IST

തിരുവനന്തപുരം: പശ്ചമിഘട്ട സംരക്ഷണവുമായി ബന്ധപ്പെട്ട കസ്തൂരി രംഗന്‍ റിപ്പോര്‍ട്ടില്‍ അന്തിമ ഭൂപടം മെയ് 15ന് പ്രസിദ്ധീകരിക്കുമെന്ന് ഉമ്മന്‍ വി ഉമ്മന്‍.

പരിസ്ഥിതിലോല മേഖലകളുടെ അന്തിമ ഭൂപടത്തിന് ശേഷം പരാതികള്‍ ഇല്ലാതാകും. ഇതിന് ശേഷം പരാതികള്‍ ഉണ്ടെങ്കില്‍ പരിസ്ഥിതി മന്ത്രാലയത്തെ അറിയിക്കണം.

വനത്തോട് ചേര്‍ന്നുള്ളവരുടെ പുനരധിവാസം പ്രത്യേകം പരിശോധിക്കണമെന്നും ഉമ്മന്‍ വി ഉമ്മന്‍ പറഞ്ഞു. കസ്തൂരി രംഗന്‍ റിപ്പോര്‍ട്ടിനെ കുറിച്ച് പഠിച്ച് നടപ്പാക്കാന്‍ സാധിക്കുന്ന നിര്‍ദേശങ്ങള്‍ നല്‍കാനായി സംസ്ഥാന സര്‍ക്കാര്‍ രൂപീകരിച്ച സമിതിയുടെ അധ്യക്ഷനാണ് ഉമ്മന്‍ വി ഉമ്മന്‍.
    
</TEXT>
</DOC>