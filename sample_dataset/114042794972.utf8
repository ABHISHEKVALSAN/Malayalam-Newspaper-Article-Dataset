<DOC>
<DOCNO>114042794972.utf8</DOCNO>
<TEXT>


           ഭൂമിതട്ടിപ്പ്: മുഖ്യമന്ത്രിയുടെ പങ്ക് അന്വേഷിക്കണമെന്ന് വിഎസ്     

Sunday 27 April 2014 12:57 pm IST

തിരുവനന്തപുരം: സലീം രാജ് ഉള്‍പ്പെട്ട കടകംപ്പിള്ളി ഭൂമിതട്ടിപ്പ് കേസില്‍ മുഖ്യമന്ത്രി ഉമ്മന്‍ ചാണ്ടിയുടെ പങ്കുകൂടി അന്വേഷിക്കണമെന്ന് പ്രതിപക്ഷ നേതാവ് വിഎസ് അച്യുതാനന്ദന്‍.

ഭൂമിതട്ടിപ്പ് കേസില്‍ മുഖ്യമന്ത്രിയുടെ ഓഫീസ് കേന്ദ്രീകരിച്ച് ഗുഢാലോചന നടന്നിട്ടുണ്ടെന്ന് സിബിഐ എഫ്‌ഐആറില്‍ പറയുന്നുണ്ട്.

മുഖ്യമന്ത്രിയും അദ്ദേഹത്തിന്റെ ഓഫീസുമായുള്ള ഉന്നത ബന്ധമാണ് സലീംരാജിന് ഭൂമിതട്ടിപ്പ് നടത്താന്‍ സഹായകമായതെന്നും എഫ്‌ഐആറില്‍ വ്യക്തമാക്കുന്നു.

ഈ സാഹചര്യത്തില്‍ ഇതിന്റെ ഉത്തരവാദിത്വത്തില്‍ നിന്നും മുഖ്യമന്ത്രിക്ക് ഒഴിയാനാവില്ലെന്നും വിഎസ് പറഞ്ഞു.
    
</TEXT>
</DOC>