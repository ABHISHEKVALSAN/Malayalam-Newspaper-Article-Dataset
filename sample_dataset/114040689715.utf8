<DOC>
<DOCNO>114040689715.utf8</DOCNO>
<TEXT>


           തെലുങ്കുദേശം പാര്‍ട്ടി എന്‍ഡി‌എയില്‍ തിരിച്ചെത്തി    

Sunday 6 April 2014 1:57 pm IST

ഹൈദരാബാദ്: ആന്ധ്രാപ്രദേശില്‍ തെലുങ്കുദേശം പാര്‍ട്ടി എന്‍ഡിഎയുടെ ഭാഗമായി. നീണ്ട പത്തു വര്‍ഷത്തെ ഇടവേളക്ക് ശേഷമാണ് തെലുങ്കുദേശം എന്‍ .ഡി.എയില്‍ തിരിച്ചെത്തുന്നത്. തെലുങ്കാനയില്‍ എട്ട് സീറ്റുകളിലും സീമാന്ധ്ര മേഖലയില്‍ അഞ്ച് ലോക്‍സഭാ സീറ്റിലും ബിജെപി മത്സരിക്കും.  

തെലുങ്കാന മേഖലയില്‍ 72 നിയമസഭാ സീറ്റിലും 10 ലോക്‌സഭാ സീറ്റിലും സീമാന്ധ്ര മേഖലയില്‍ 160 നിയമസഭാ സീറ്റിലും 20 ലോക്‌സഭാ സീറ്റിലുമാണ് തെലുങ്കുദേശം പാര്‍ട്ടി മത്സരിക്കുക. ശിരോമണി അകാലിദള്‍ നേതാവ് നരേഷ് അഗര്‍വാളിന്റെ നേതൃത്വത്തിലാണ് ചര്‍ച്ചകള്‍ നടന്നത്. പ്രകാശ് ജാവദേക്കര്‍ കഴിഞ്ഞ ദിവസം ഹൈ‌ദരാബാദിലെത്തി ടിഡിപിയുടെ മുതിര്‍ന്ന നേതാക്കളുമായി ചര്‍ച്ചകള്‍ നടത്തിയിരുന്നു. 

തെലുങ്കാനയിലെ 119 നിയമസഭാ സീറ്റിലും 17 ലോക്‌സഭാ സീറ്റിലും ഏപ്രില്‍ 30നാണ് വോട്ടെടുപ്പ്. സീമാന്ധ്രയിലെ 175 അസംബ്ലി സീറ്റിലും 25 ലോക്‌സഭാ സീറ്റിലും മേയ് ഏഴിനുമാണ് തെരഞ്ഞെടുപ്പ്.  
    
</TEXT>
</DOC>