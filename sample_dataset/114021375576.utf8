<DOC>
<DOCNO>114021375576.utf8</DOCNO>
<TEXT>


           നൈജീരിയയില്‍ ഭീകരാക്രമണം: 33 മരണം    

Thursday 13 February 2014 12:03 pm IST

അബുജ: നൈജീരിയയിലുണ്ടായ ഭീകരാക്രമണത്തില്‍ 33പേര്‍ കൊല്ലപ്പെട്ടു. നിരവധി പേര്‍ക്ക് പരുക്കേറ്റു.

മഡിഗുരിയിലെ കൊണ്ടുഗ ഗ്രാമത്തിലാണ് സംഭവം.മരിച്ചവരിലധികവും ഗ്രമീണരും കോളേജ് വിദ്യാര്‍ത്ഥികളുമാണ്.

മോട്ടോര്‍ ബൈക്കുകളിലും ജീപ്പുകളിലുമെത്തിയ ഭീകരര്‍ ഇവര്‍ക്കു നേരേ വെടിയുതിര്‍ക്കുകയായിരുന്നു. സംഭവത്തിനു പിന്നില്‍ ബൊക്കൊ ഹരാം ഭീകരരാണ്.

53 ഓളം പേര്‍ മരിച്ചെന്നാണ് ദൃക്‌സാക്ഷികള്‍ പറയുന്നത്. സ്‌കൂളുകളും കോളേജുകളുമുള്‍പ്പെടെ നിരവധി കെട്ടിടങ്ങള്‍ക്കു നേരെയും ആക്രമണമുണ്ടായി.
    
</TEXT>
</DOC>