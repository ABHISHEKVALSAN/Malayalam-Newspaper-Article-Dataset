<DOC>
<DOCNO>114011969231.utf8</DOCNO>
<TEXT>


           സര്‍വസ്വാര്‍പ്പണം    

Sunday 19 January 2014 9:22 am IST

        ഹൃദയനാഥന് സര്‍വസ്വവും അടിയറവയ്ക്കുകയെന്ന  മനോഭാവത്തോടെ ആദര്‍ശത്തിന്റെ ബലിവേദിമേല്‍ അര്‍പ്പിക്കപ്പെടന്ന  സ്വാര്‍ഥരഹിതങ്ങളും ഭക്തപ്രോദ്ദീപ്തങ്ങളുമായ പ്രവര്‍ത്തനങ്ങള്‍ മാത്രമാണ്  ആപത്കരങ്ങളായ ഈ വെള്ളപ്പൊക്കങ്ങളില്‍ നിന്ന് നമ്മുടെ മനസ്സിനെ രക്ഷിക്കാന്‍  കഴിയുന്ന ഏകമാര്‍ഗം. ഇങ്ങനെ ഒരാദര്‍ശബലിവേദിയുണ്ടെങ്കില്‍ അവിടെ നമുക്ക്  നമ്മുടെ ഭൂതകാലവേദനകളെയും ഭാവികാല ഭയങ്ങളെയും അധുനാതനങ്ങളായ ഉത്കണ്ഠകളെയും  അര്‍പ്പണം ചെയ്യാന്‍ കഴിയുന്നതായിരിക്കും. 'നാരായണ'ന് സര്‍വസ്വാര്‍പ്പണം  ചെയ്യുകയെന്ന മനോഭാവത്തോടെ ഈ ലോകത്തില്‍ നാം പ്രവര്‍ത്തിക്കുമ്പോള്‍  നമ്മുടെ മനസ്സ് ശാന്തവും നിരുദ്വേഗവുമായിത്തീരുന്നു. ഇത് ഒരു കര്‍മയോഗിയുടെ  നിത്യശീലമായിത്തീരുമ്പോള്‍ ആ നിസ്വാര്‍ഥ പ്രവര്‍ത്തകന്റെ വ്യക്തിത്വം  പുതുരൂപം പൂകത്തക്കവണ്ണം മയപ്പെട്ടുവരുന്നു.

- സ്വാമി ചിന്മയാനന്ദന്‍

</TEXT>
</DOC>