<DOC>
<DOCNO>114070913301.utf8</DOCNO>
<TEXT>


           റെയില്‍ ബജറ്റ്: നിയമസഭയില്‍ അടിയന്തര പ്രമേയ ചര്‍ച്ച    

Wednesday 9 July 2014 1:14 pm IST

തിരുവനന്തപുരം: റെയില്‍വേ ബജറ്റില്‍ കേരളത്തിനുണ്ടായ അവഗണന സഭ നിര്‍ത്തിവച്ചു ചര്‍ച്ച ചെയ്യണമെന്നാവശ്യപ്പെട്ട് പ്രതിപക്ഷം നിയമസഭയില്‍ നല്‍കിയ അടിയന്തര പ്രമേയം സഭ ചര്‍ച്ചയ്ക്കെടുക്കും.  ധനകാര്യ ബില്‍ അവതരണത്തിനു ശേഷമാവും പ്രത്യേക ചര്‍ച്ച നടക്കുക. 

പ്രതിപക്ഷത്ത് നിന്നും എസ്. ശര്‍മയാണ് അടിയന്തര പ്രമേയ നോട്ടിസ് നല്‍കിയത്. ബജറ്റിലെ അവഗണനയെക്കുറിച്ചു സഭയില്‍ ചര്‍ച്ച ചെയ്യാമെന്നു മുഖ്യമന്ത്രി ഉമ്മന്‍ ചാണ്ടി പറഞ്ഞു. കേരളത്തിന്റെ ആവശ്യങ്ങള്‍ കേന്ദ്ര സര്‍ക്കാറിനെ അറിയിച്ചിരുന്നു. ഇക്കാര്യത്തില്‍ സംസ്ഥാന സര്‍ക്കാര്‍ അലംഭാവം കാട്ടിയെന്ന പ്രതിപക്ഷ വാദം ശരിയല്ല. 

സംസ്ഥാന സര്‍ക്കാറിനെത്തന്നെയാണു ബിജെപി നേതാക്കളും കുറ്റപ്പെടുത്തുന്നത്. ഇക്കാര്യത്തിലെ സത്യം ജനങ്ങള്‍ തിരിച്ചറിയണമെന്നും മുഖ്യമന്ത്രി സഭയില്‍ പറഞ്ഞു. 
    
</TEXT>
</DOC>