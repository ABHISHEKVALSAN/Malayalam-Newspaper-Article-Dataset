<DOC>
<DOCNO>114022779416.utf8</DOCNO>
<TEXT>


           വിമാനത്തിലെ മോശം പെരുമാറ്റം; കേരള സ്‌ട്രൈക്കേഴ്‌സിന് നോട്ടീസ്    

Thursday 27 February 2014 6:20 pm IST

കൊച്ചി: വിമാനത്തില്‍ മോശമായി പെരുമാറിയെന്ന പരാതിയെ തുടര്‍ന്ന് കേരള സ്‌ട്രൈക്കേഴ്‌സ് താരങ്ങള്‍ക്ക് നെടുമ്പാശ്ശേരി പോലീസിന്റെ നോട്ടീസ്.

സംഭവവുമായി ബന്ധപ്പെട്ട് താരങ്ങള്‍ ഒരാഴ്ച്ചയ്ക്കകം ചോദ്യം ചെയ്യലിനായി ഹാജരാകണമെന്നാണ് നോട്ടീസില്‍ പറയുന്നത്.

ഭോജ്പുരി ദബാംഗ്‌സിനെതിരായ സെമിഫൈനല്‍ മത്സരത്തിന് ഹൈദരാബാദിലേക്ക് തിരിച്ച കേരള താരങ്ങള്‍ ഇന്‍ഡിഗോ വിമാനത്തിലെ എയര്‍ഹോസ്റ്റസിനോട് മോശമായി പെരുമാറിയെന്നാണ് ആരോപണം.

ഇതേതുടര്‍ന്ന് താരങ്ങളെ വിമാനത്തില്‍ നിന്ന് ഇറക്കി വിടുകയും ചെയ്തിരുന്നു. സിനിമ താര സംഘടനയായ അമ്മയും താരങ്ങളോട് വിശദീകരണം തേടിയിരുന്നു.

അതേസമയം വിമാനക്കമ്പനിക്കെതിരെ കേന്ദ്ര വ്യോമയാന മന്ത്രാലയത്തിന് പരാതി നല്‍കാന്‍ താര സംഘടനയായ അമ്മ ആലോചിക്കുന്നുണ്ട്.
    
</TEXT>
</DOC>