<DOC>
<DOCNO>114022779439.utf8</DOCNO>
<TEXT>


            കസ്തൂരിരംഗന്‍ റിപ്പോര്‍ട്ട്: മറുപടി രണ്ട് ദിവസത്തിനകമെന്ന് മൊയ്‌ലി    

Thursday 27 February 2014 10:33 pm IST

ന്യൂദല്‍ഹി: പശ്ചിമഘട്ട സംരക്ഷണവുമായി ബന്ധപ്പെട്ട കസ്തൂരി രംഗന്‍ റിപ്പോര്‍ട്ടിന്‍ മേലുള്ള കേരളത്തിന്റെ ആശങ്കകള്‍ക്ക് രണ്ടു ദിവസത്തിനകം മുപടി നല്‍കുമെന്ന് കേന്ദ്ര വനം പരിസ്ഥിതി മന്ത്രി വീരപ്പ മൊയ്‌ലി.

ഈ സര്‍ക്കാരിന്റെ കാലത്ത് റിപ്പോര്‍ട്ടിന്‍മേല്‍ തീരുമാനമെടുക്കാന്‍ കഴിയുമെന്ന് തോന്നുന്നില്ലെന്നും അദ്ദേഹം വ്യക്തമാക്കി. ഇതു സംബന്ധിച്ച വി,യത്തില്‍ അവ്യക്തതകള്‍ നീക്കാനുള്ള  ഓഫീസ് മെമ്മോറാണ്ടം നല്‍കാന്‍ കഴിയുമെങ്കിലും കരട് വിജ്ഞാപനം ഉടന്‍ പുറപ്പെടുവിക്കാന്‍ കഴിയില്ലെന്നും അദ്ദേഹം വ്യക്തമാക്കി.

വിഷയത്തില്‍ രണ്ട് ദിവസത്തിനകം തീരുമാനമുണ്ടാകുമെന്ന മുഖ്യമന്ത്രി ഉമ്മന്‍ചാണ്ടിയുടെ പ്രസ്താവന ശരിയല്ലെന്നും തീരുമാനത്തിന് സമയപരിധിയില്ലെന്നും അദ്ദേഹം പറഞ്ഞു. സങ്കീര്‍ണത ഏറെയുള്ളതു കൊണ്ട് തന്നെ പരിസ്ഥിതി ലോല മേഖലയുടെ പുനര്‍നിര്‍ണത്തിന്റെ കാര്യത്തിലും ജീവനോപാധികളുടെ കാര്യത്തിലും വനം പരിസ്ഥിതി സെക്രട്ടറിയുമായി താന്‍ ചര്‍ച്ച നടത്തുമെന്നും മൊയ്‌ലി പറഞ്ഞു.

നിര്‍മാണ പ്രവര്‍ത്തനങ്ങള്‍ക്ക് ഏര്‍പ്പെടുത്തിയ നിയന്ത്രണം സംബന്ധിച്ച് പുനരാലോചയില്ലെന്നും അദ്ദേഹം വ്യക്തമാക്കി. യാഥാര്‍ത്ഥ്യബോധമുള്ള റിപ്പോര്‍ട്ടാണ് സംസ്ഥാന സര്‍ക്കാര്‍ നല്‍കിയിരിക്കുന്നതെന്നും അദ്ദേഹം പറഞ്ഞു.
    
</TEXT>
</DOC>