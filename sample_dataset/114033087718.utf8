<DOC>
<DOCNO>114033087718.utf8</DOCNO>
<TEXT>


           കോടതിയെ അവഹേളിക്കുന്നതിന് തുല്യമാണ് മുഖ്യമന്ത്രിയുടെ പ്രസ്താവന: വിഎസ്    

Sunday 30 March 2014 3:55 pm IST

പത്തനംതിട്ട: ഭൂമി തട്ടിപ്പുമായി ബന്ധപ്പെട്ട കേസില്‍ കോടതിയെ അവഹേളിക്കുന്നതിന് തുല്യമാണ് മുഖ്യമന്ത്രിയുടെ പ്രസ്താവനയെന്ന് പ്രതിപക്ഷ നേതാവ് വിഎസ് അച്യുതാനന്ദന്‍. തന്റെ കേള്‍ക്കാതെയാണ് കോടതി വിമര്‍ശിച്ചതെന്ന് ഉമ്മന്‍ചാണ്ടി പ്രസ്താവന നടത്തിയിരുന്നു.

ഈ പ്രസ്താവനയാണ് കോടതിയെ അവഹേളിക്കുന്നതിന് തുല്യമാണെന്ന് വിഎസ് ചൂണ്ടിക്കാണിച്ചത്. മുഖ്യമന്ത്രിക്ക് കരണത്ത് കിട്ടിയ അടിയാണ് കോടതിയുടെ പരാമര്‍ശമെന്നും അദ്ദേഹം പറഞ്ഞു.

തൊഴിലുറപ്പ് പദ്ധതിയുടെ ഫണ്ട് വക മാറ്റിയ സര്‍ക്കാരിന്റെ നടപടി തെരഞ്ഞെടുപ്പ് പെരുമാറ്റ ചട്ടത്തിന്റെ ലംഘനമാണ്. തൊഴിലാളികള്‍ക്ക് നല്‍കാനുള്ള കൂലി കേന്ദ്ര സര്‍ക്കാരില്‍ നിന്ന് നേടിയെടുക്കനാണ് സംസ്ഥാന സര്‍ക്കാര്‍ ശ്രമിക്കേണ്ടതെന്നും വി.എസ് പറഞ്ഞു.
    
</TEXT>
</DOC>