<DOC>
<DOCNO>114121050086.utf8</DOCNO>
<TEXT>


           ബൈക്കപകടം; യുവാക്കള്‍ക്ക് പരിക്ക്    

Wednesday 10 December 2014 9:28 pm IST

        തകഴി: ബൈക്ക് അപകടത്തില്‍ യുവാക്കള്‍ക്ക് ഗുരുതരമായി പരിക്കേറ്റു. തകഴി അനില്‍ഭവനില്‍ അനില്‍കുമാര്‍ (28), പത്തിരുപറമ്പില്‍ സിദ്ധാര്‍ത്ഥ് (38) എന്നിവര്‍ക്കാണ് പരിക്കേറ്റത്. ഇവരെ വണ്ടാനം മെഡിക്കല്‍ കോളേജ് ആശുപത്രിയില്‍ പ്രവേശിപ്പിച്ചു. തകഴി സ്‌കൂളിനു സമീപം ബുധനാഴ്ച വൈകിട്ട് മൂന്നോടെയായിരുന്നു അപകടം. ഇവര്‍ സഞ്ചരിച്ചിരുന്ന ബൈക്ക് കലുങ്കില്‍ ഇടിച്ച് മറിയുകയായിരുന്നു. ഓടിക്കൂടിയ നാട്ടുകാരാണ് ഇവരെ ആശുപത്രിയില്‍ പ്രവേശിപ്പിച്ചത്. അമ്പലപ്പുഴ പോലീസ് കേസെടുത്തു.
    
</TEXT>
</DOC>