<DOC>
<DOCNO>114062710532.utf8</DOCNO>
<TEXT>


            സൈന സെമിയില്‍    

Friday 27 June 2014 9:51 pm IST

        സിഡ്‌നി: ഇന്ത്യന്‍ ബാഡ്മിന്റണ്‍ സൂപ്പര്‍താരം  സൈന നെഹ്‌വാള്‍ ഓസ്‌ട്രേലിയന്‍ ഓപ്പണ്‍ ബാഡ്മിന്റണ്‍ ചാമ്പ്യന്‍ഷിപ്പിന്റെ  സെമിഫൈനലില്‍ പ്രവേശിച്ചു. ജപ്പാന്റെ എറികോ ഹിറോസിനെ നേരിട്ടുള്ള  ഗെയിമുകള്‍ക്ക് പരാജയപ്പെടുത്തിയാണ് ആറാം സീഡ് സൈന അവസാന നാലില്‍  ഇടംപിടിച്ചത്. 47 മിനിറ്റ് മാത്രം നീണ്ട മത്സരത്തില്‍ 21-18, 21-9 എന്ന  സ്‌കോറിനായിരുന്നു സൈനയുടെ വിജയം. സെമിയില്‍ ചൈനയുടെ ഷിയാന്‍ വാംഗാണ്  സൈനയുടെ എതിരാളി. മറ്റൊരു മത്സരത്തില്‍ ഇന്ത്യയുടെ പി.വി. സിന്ധു  പുറത്തായി. ക്വാര്‍ട്ടര്‍ ഫൈനലില്‍ എട്ടാം സീഡ് സിന്ധു സ്പാനിഷ് താരം  കരോലിന മാരിനോട് 21-17, 21-17 എന്ന സ്‌കോറിനാണ് പരാജയപ്പെട്ടത്.
    
</TEXT>
</DOC>