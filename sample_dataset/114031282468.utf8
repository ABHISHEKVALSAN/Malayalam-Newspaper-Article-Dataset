<DOC>
<DOCNO>114031282468.utf8</DOCNO>
<TEXT>


            സിറിയയില്‍ ജിഹാദികള്‍ 22പേരെ വധിച്ചു    

Wednesday 12 March 2014 12:12 pm IST

ബെയ്‌റൂട്ട്: സിറിയന്‍ നഗരത്തിന്റെ നിയന്ത്രണം പിടിച്ചെടുത്ത ജിഹാദി ഗ്രൂപ്പ് 22 പേരെ വധിച്ചെന്ന് റിപ്പോര്‍ട്ട്. ഇതില്‍ 12പേര്‍ സിറിയന്‍ വിമതരാണെന്ന് സിറിയന്‍ ഒബ്‌സര്‍വേറ്ററി ഫോര്‍ ഹ്യൂമന്‍ റൈറ്റ്‌സ് പറയുന്നു.

ഇറാഖില്‍ നിന്നുള്ള ജിഹാദികളാണ് സംഭവത്തിനു പിന്നില്‍. തോക്കുകളും കത്തിയും ഉപയോഗിച്ചാണ് ഇവര്‍ കൊല നടത്തിയത്. വിമതരുടെ നിയന്ത്രണത്തിലുണ്ടായിരുന്ന തുര്‍ക്കി അതിര്‍ത്തിയോട് ചേര്‍ന്ന സിറിയന്‍ നഗരം ഇതേ ജിഹാദികള്‍ കഴിഞ്ഞമാസം പിടിച്ചെടുത്തിരുന്നു.

ജനുവരിയില്‍ ഇറാഖി ജിഹാദികള്‍ക്കെതിരേ വിമത ഗ്രൂപ്പുകള്‍ ആക്രമണം നടത്തിയിരുന്നു. ഇതില്‍ 3,300 പേര്‍ കൊല്ലപ്പെട്ടതായാണ് വിവരം.
    
</TEXT>
</DOC>