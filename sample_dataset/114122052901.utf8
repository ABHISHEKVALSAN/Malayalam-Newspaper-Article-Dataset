<DOC>
<DOCNO>114122052901.utf8</DOCNO>
<TEXT>


           സ്വപ്‌നയാത്ര    

Saturday 20 December 2014 5:38 pm IST

        നീയെന്റെ ഹൃദയത്തിന്റെ

മൗനഗീതവും പേറി
ചക്രവാളങ്ങള്‍ക്കരികെ
വിടപറയാന്‍ വിതുമ്പി നില്‍ക്കുന്നു
നാട്ടുവഴിയോര്‍മ തന്‍
പാളവണ്ടി കാല്‍പ്പാടുകള്‍
പതിഞ്ഞ നടവഴിയും പേറി
സര്‍പ്പക്കാവുകള്‍ താണ്ടി
യാത്രാമൊഴി ചൊല്ലി പതിയെ
ഗ്രാമക്കാഴ്ചകള്‍ കടന്ന്
എങ്ങോട്ടെന്നറിയാതെ നടന്നകലുന്നു
യാത്ര...അവസാന ശ്വാസം
നിലയ്ക്കും വരെ യാത്ര
ഇത് ശുദ്ധികലശത്തിന്‍ നിര്‍വൃതി യാത്ര
പാപങ്ങള്‍ കഴുകിത്തുടച്ച്
കണ്ണുനീര്‍കൊണ്ട് പിണ്ഡതര്‍പ്പണം ചെയ്ത്
ബലിക്കാക്കകള്‍ക്ക് വിരുന്നൂട്ടി
മുന്തിരിച്ചാറ് പിരിയുന്ന മൂവന്തിയെ
ലക്ഷ്യമാക്കി യാത്ര
മടങ്ങാത്ത....മുടങ്ങാത്ത സ്വപ്‌നയാത്ര
    
</TEXT>
</DOC>