<DOC>
<DOCNO>114120247647.utf8</DOCNO>
<TEXT>


            പൊള്ളുന്ന ചുംബനം    

Tuesday 2 December 2014 6:06 pm IST

        നിന്റെ ചുംബനം വെറുമൊരു
സ്‌നേഹ മുത്തമെന്ന് നീ
പറഞ്ഞെങ്കിലും
എന്റെ കവിളിലെ
മാര്‍ദ്ദവത്വത്തില്‍
അവശേഷിച്ച മുദ്രയുടെ
ഉഷ്ണവും നനവും ഞാന്‍
കഴുകിക്കളഞ്ഞു.
അതിനെനിക്ക് ചൂടും തണുപ്പുമുള്ള
വലിയൊരു ജലാശയം വേണ്ടി വന്നു.
പൊള്ളുന്ന താപത്തിലും ശൈത്യത്തിലും
ഞാനുരുകി.
തളര്‍ന്നും വേച്ചു വീണും
കാഴ്ചകള്‍ക്കപ്പുറത്തും ഇപ്പുറത്തും
പലതും വീണുടയുന്നതറിഞ്ഞും
ഞാനലറിച്ചിരിച്ചു.
ഉരുകിയൊലിക്കാന്‍ കണ്ണീരില്ലെന്ന
തിരിച്ചറിവു കൊണ്ടു മാത്രം.
    
</TEXT>
</DOC>