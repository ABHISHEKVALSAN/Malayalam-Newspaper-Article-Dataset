<DOC>
<DOCNO>114110739049.utf8</DOCNO>
<TEXT>


           ബാര്‍ കോഴ : അന്തര്‍ദേശീയ മദ്യലോബികളുടെ ഗൂഢാലോചനയെന്ന് കെപിസിസി പ്രസിഡന്റ് വി.എം.സുധീരന്‍    

Friday 7 November 2014 11:27 am IST

        കണ്ണൂര്‍: ബാര്‍ കോഴ ആരോപണത്തിനു പിന്നില്‍ അന്തര്‍ദേശീയ മദ്യലോബികളുടെ ഗൂഢാലോചനയെന്ന് കെപിസിസി പ്രസിഡന്റ് വി.എം.സുധീരന്‍.

രാജ്യാന്തര മദ്യഏജന്‍സികളുടെ സമ്മര്‍ദം ഉണ്ടാകാം. ഇത്തരം ശ്രമങ്ങള്‍ കൊണ്ട് മദ്യനിരോധനത്തെ തടയാനാവില്ല.ബാറുടമകളുടെ തെളിവുകളുണ്ടെങ്കില്‍ ഹാജരാക്കട്ടെയെന്നും സുധീരന്‍ പറഞ്ഞു.

തെളിവുകള്‍ കൈയിലുണ്ടെന്ന് അവകാശപ്പെടുന്ന ബാര്‍ ഉടമകള്‍ അത് പുറത്തുവിടാന്‍ തയാറാകണം. ഇതെല്ലാം കാട്ടി മദ്യനിരോധനത്തിന് തീരുമാനമെടുത്ത യു.ഡി.എഫ് സര്‍ക്കാരിനെ ദുര്‍ബലമാക്കാനുള്ള നീക്കമാണ് നടത്തുന്നതെന്നും അദ്ദേഹം പറഞ്ഞു. മദ്യനിരോധനത്തെ തടസ്സപ്പെടുത്താമെന്ന് നോക്കണ്ടെന്നും സുധീരന്‍ പറഞ്ഞു.
    
</TEXT>
</DOC>