<DOC>
<DOCNO>114072517552.utf8</DOCNO>
<TEXT>


           വിശ്വഹിന്ദു പരിഷത്തിന്റെ നേതൃത്വത്തില്‍ കര്‍ക്കടക വാവുബലി    

Friday 25 July 2014 7:48 pm IST

        കൊച്ചി: വിശ്വഹിന്ദു പരിഷത്തിന്റെ കീഴില്‍ പ്രവര്‍ത്തിക്കുന്ന അര്‍ച്ചക് പുരോഹിത പരിഷത്തിന്റെ ആഭിമുഖ്യത്തില്‍ കേരളത്തിലെ എല്ലാ ജില്ലകളിലും പ്രധാന കേന്ദ്രങ്ങളില്‍ കര്‍ക്കടക വാവുബലി ഒരുക്കിയിരിക്കുന്നു. ഹിന്ദുസമൂഹത്തിലെ ഏതു വിഭാഗത്തില്‍പ്പെട്ടവര്‍ക്കും പൂജാവിധികള്‍ പഠിപ്പിച്ചുകൊണ്ട് പുരോഹിതന്മാരെ സൃഷ്ടിക്കുവാന്‍ അര്‍ച്ചക് പുരോഹിത പരിഷത്തിന് ഇതിനകം കഴിഞ്ഞിട്ടുണ്ട്. 

തിരുവനന്തപുരം ശംഖുമുഖം കടപ്പുറം, വര്‍ക്കല ജനാര്‍ദ്ദനസ്വാമി ക്ഷേത്രം, കൊല്ലം തിരുമുല്ലവാരം, ആറന്മുള ക്ഷേത്രം, ആറന്മുള സത്രക്കടവ്, കോട്ടയം വെന്നിമല, ഇടുക്കി അയ്യപ്പന്‍കാവ്, ആലപ്പുഴ മാരാരിക്കുളം ബീച്ച്, എറണാകുളം പാവക്കുളം ക്ഷേത്രം, ആലുവ മണല്‍പ്പുറം, തൃശൂര്‍ ചെറുതുരുത്തി ഭാരതപ്പുഴ തീരം, മലപ്പുറം എടക്കര കാറ്റാടിക്കടവ്, പാലക്കാട് പട്ടാമ്പി ഭാരതപ്പുഴ തീരം, കോഴിക്കോട് വരക്കല്‍ കടല്‍പ്പുറം, വയനാട് തിരുനെല്ലി, കണ്ണൂര്‍ പയ്യാമ്പലം ബീച്ച്, കാസര്‍കോട് തൃക്കണ്ണാപുരം തുടങ്ങി സംസ്ഥാനത്തെ 300 കേന്ദ്രങ്ങളില്‍ കര്‍ക്കടക വാവുബലി നടക്കും. 700 ല്‍ പരം പുരോഹിതന്മാരും 2000 ബജ്‌രംംഗ്ദള്‍ വാളണ്ടിയര്‍മാരും കര്‍ക്കിടക വാവുബലിക്ക് നേതൃത്വം നല്‍കുമെന്ന് അര്‍ച്ചക് പുരോഹിത പരിഷത്ത് സംസ്ഥാന പ്രമുഖ് എം.കെ.അരവിന്ദന്‍ പറഞ്ഞു.

    
</TEXT>
</DOC>