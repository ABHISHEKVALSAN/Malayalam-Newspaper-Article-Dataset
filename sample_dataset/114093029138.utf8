<DOC>
<DOCNO>114093029138.utf8</DOCNO>
<TEXT>


           മെഡിക്കല്‍ കോളേജ് ആശുപത്രി സൂപ്രണ്ടായി ഡോ. സന്തോഷ് രാഘവന്‍ ബുധനാഴ്ച ചുമതലയേല്‍ക്കും    

Tuesday 30 September 2014 8:25 pm IST

        ആലപ്പുഴ: വണ്ടാനം മെഡിക്കല്‍ കോളേജ് ആശുപത്രി സൂപ്രണ്ടായി ഡോ:സന്തോഷ് രാഘവന്‍ ബുധനാഴ്ച ചുമതലയേല്‍ക്കും. സൂപ്രണ്ടായിരുന്ന ഡോ: സുമയെ പിഎംജിഎസ്‌വൈ ഓഫീസറായി മാറ്റി നിയമിച്ചു. മൂന്ന് വര്‍ഷം എആര്‍എംഒയായും ഏഴ് വര്‍ഷം ആര്‍എംഒയായും പ്രവര്‍ത്തിച്ച ഇദ്ദേഹം 1992-93 ലാണ് ആലപ്പുഴ മെഡിക്കല്‍ കോളേജില്‍ നിന്ന് ഹൗസ് സര്‍ജന്‍സി പൂര്‍ത്തിയാക്കുന്നത്. പുന്നപ്ര കപ്പക്കട സ്വദേശിയായ സന്തോഷ് രാഘവന്‍ നിലവില്‍ ഫിസിക്കല്‍ മെഡിസിന്‍ വിഭാഗത്തില്‍ അസോ. പ്രൊഫസറാണ്. ആര്‍എംഒയായി ഡോ: നോനാന്‍ ചെല്ലപ്പനും ഡപ്യൂട്ടി സൂപ്രണ്ടായി ഡോ: ഷാജഹാനും ബുധനാഴ്ച ചുമതലയേല്‍ക്കും.
    
</TEXT>
</DOC>