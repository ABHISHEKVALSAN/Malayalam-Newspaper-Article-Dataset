<DOC>
<DOCNO>114060505621.utf8</DOCNO>
<TEXT>


           പ്രതികള്‍ക്ക്‌ അവാര്‍ഡ്‌ നല്‍കിയത്‌ മുഖ്യമന്ത്രി    

Thursday 5 June 2014 10:21 pm IST

        കണ്ണൂര്‍: മുഖ്യമന്ത്രിയെ കല്ലെറിഞ്ഞ കേസിലെ പ്രതികള്‍ക്ക്‌ പരിസ്ഥിതി അവാര്‍ഡ്‌. അവാര്‍ഡ്‌ നല്‍കിയതോ മുഖ്യമന്ത്രി ഉമ്മന്‍ ചാണ്ടിയും. കണ്ണൂരിലാണ്‌ ഇന്നലെ ചടങ്ങുകള്‍ നടന്നത്‌. ഡി.വൈ.എഫ്‌.ഐ നേതാക്കളായ ബിനോയ്‌ കുര്യന്‍, ബിജോയ്‌ കണ്ടക്കൈ എന്നിവര്‍ക്കാണ്‌ സമ്മാനം നല്‍കിയത്‌.മികച്ച പരിസ്ഥിതി പ്രവര്‍ത്തനത്തിനുള്ള പുരസ്കാരമാണ്‌ ഇവര്‍ ഏറ്റുവാങ്ങിയത്‌.
ഡി.വൈ.എഫ്‌.ഐ കണ്ണൂര്‍ ജില്ലാ സെക്രട്ടറി ബിനോയ്‌ കുര്യനും ജില്ലാ പ്രസിഡന്റ്‌ ബിജോയ്‌ കണ്ടക്കൈയും കേസിലെ മൂന്നും നാലും പ്രതികളാണ്‌. ഇതില്‍ ബിനോയ്‌ പിടികിട്ടാപ്പുള്ളിയാണ്‌. ഒരാഴ്ച മുമ്പാണ്‌ ഈ കേസില്‍ പോലീസ്‌ കുറ്റപത്രം സമര്‍പ്പിച്ചത്‌. കേസില്‍ വിചാരണ ആരംഭിച്ചിട്ടില്ല.
    
</TEXT>
</DOC>