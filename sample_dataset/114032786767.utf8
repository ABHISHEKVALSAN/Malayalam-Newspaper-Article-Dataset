<DOC>
<DOCNO>114032786767.utf8</DOCNO>
<TEXT>


           മോദിയുടെ വേദിക്കടുത്ത്‌ വന്‍ബോംബ്‌ സ്ഫോടനങ്ങള്‍    

Thursday 27 March 2014 9:51 pm IST

ഗയ: ബി.ജെ.പിയുടെ പ്രധാനമന്ത്രി സ്ഥാനാര്‍ഥി നരേന്ദ്ര മോദിയെത്തുന്നതിനു മുന്‍പ്‌ വേദിക്കടുത്ത്‌ രണ്ടിടങ്ങളില്‍ വന്‍ ബോംബ്‌ സ്ഫോടനങ്ങള്‍. സ്വകാര്യ കമ്പനികളുടെ രണ്ട്‌ മൊബെയില്‍ ടവറുകള്‍ തകര്‍ത്ത മാവോയിസ്റ്റുകള്‍ ശക്തിയേറിയ ബോംബുകള്‍ അവിവടെ വച്ചിട്ടാണ്മടങ്ങിയത്‌. അവര്‍ ബന്ദിന്‌ ആഹ്വാനം ചെയ്തിട്ടുമുണ്ട്‌. സ്ഫോടനങ്ങള്‍ വന്‍ പരിഭ്രാന്തിപരത്തി.
ബീഹാര്‍ ഗയയിലെ മഞ്ജോളി, ധുമാരിയബസാര്‍ ഗ്രാമങ്ങളിലാണ്‌ ഇന്നലെ പുലര്‍ച്ചെ ഉഗ്രശേഷിയുള്ള ബോംബുകള്‍ മാവോയിസ്റ്റുകള്‍ പൊട്ടിച്ചത്‌. നൂറോളം ആയുധധാരികളായ മാവോയിസ്റ്റുകള്‍ കടന്നെത്തി ബോംബുവച്ച്‌ രണ്ട്‌ മൊബെയില്‍ ടവറുകള്‍ തകര്‍ത്തു. മാത്രമല്ല ശക്തിയേറിയ ഏതാനും ബോംബുകളും കൈകൊണ്ട്‌ എഴുതിയ ലഘുലേഖകളും അവിടെ ഇടുകയും ചെയ്തു. പ്ലാസ്റ്റിക്‌ കാനില്‍ നിറച്ച കിലോക്കണക്കിന്‍ഭാരമുള്ള ഒരു ബോംബും ഇതില്‍ പെടുന്നു. ബോംബ്‌ സ്ക്വാഡെത്തിയാണ്‌ അവ നിര്‍വീര്യമാക്കിയിത്‌. വെറും പ്രഹസനമായ തെരഞ്ഞെടുപ്പ്‌ ബഹിഷ്കരിക്കാന്‍നാട്ടുകാരോടുള്ള ആഹ്വാനമാണ്‌ ലഘുലേഖകളില്‍. ബീഹാറിെ‍ന്‍റ തെക്കന്‍, മധ്യ മേഖലകളിലെ മാവോയിസ്റ്റ്‌ ശക്തികേന്ദ്രങ്ങളില്‍ അവര്‍ ബന്ദിനും ആഹ്വാനം ചെയ്തിട്ടുണ്ട്‌. 
അടുത്തിടെ ഛത്രയില്‍ പോലീസുമായുള്ളഏറ്റുമുട്ടലില്‍ പത്തു മാവോയിസ്റ്റുകള്‍ കൊല്ലപ്പെട്ടിരുന്നു. ഇതില്‍ പ്രതിഷേധിച്ചാണ്‌ അവര്‍ സ്ഫോടനങ്ങള്‍ ആസൂത്രണം ചെയ്തിരുന്നത്‌. മാവോയിസ്റ്റ്‌ ശക്തി കേന്ദ്രങ്ങളായ ഗയയിലും സസ്രാമിലും രണ്ട്‌ പ്രചാരണ യോഗങ്ങളില്‍ ഇന്നലെ വൈകിട്ട്മോദി പ്രസംഗിക്കേണ്ടതായിരുന്നു.അതിന്‌ ഏതാനും മണിക്കൂറുകള്‍ മുന്‍പാണ്‌ മാവോയിസ്റ്റുകള്‍ അക്രമം അഴിച്ചുവിട്ടത്‌.
ഭീകരരുടെയും മാവോയിസ്റ്റുകളുടേയും ആക്രമണം പ്രതീക്ഷിച്ചിരുന്നതാണെന്നും അതു കണക്കിലെടുത്താണ്‌ സുരക്ഷ ഏര്‍പ്പെടുത്തിയിട്ടുള്ളതെന്നും ഡി.ജി.പി അഭയാനന്ദ്‌, എസ്‌.പി നിശാന്ത്‌ തിവാരി എന്നിവര്‍ പറഞ്ഞു.
പ്രചാരണത്തിനിടെ മോദിയെ വധിക്കാന്‍ ഇന്ത്യന്‍ മുജാഹിദ്ദീന്‍ എന്നഭീകര സംഘടന പദ്ധതിയിട്ടിരുന്നു.രാജസ്ഥാനില്‍ നിന്ന്‌ വഖാസ്‌ എന്ന ബോംബു നിര്‍മ്മാതാവിനെയും ഇന്ത്യന്‍ മുജാഹിദ്ദീന്‍ മേധാവി തെഹ്സിന്‍ അക്തറെ കഴിഞ്ഞ ദിവസം നേപ്പാള്‍ അതിര്‍ത്തിയില്‍ നിന്നും പിടിച്ചതോടെയാണ്‌ പദ്ധതി പുറത്തായതും ഗൂഡാലോചന പൊളിഞ്ഞതും.
    
</TEXT>
</DOC>