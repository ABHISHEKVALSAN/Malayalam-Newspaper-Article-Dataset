<DOC>
<DOCNO>114120648938.utf8</DOCNO>
<TEXT>


           ശബരിമല അയ്യപ്പ സേവാസമാജം മുണ്ടക്കയം സെന്റര്‍ഉദ്ഘാടനം ചെയ്തു    

Saturday 6 December 2014 10:08 pm IST

        മുണ്ടക്കയം: ശബരിമല അയ്യപ്പ സേവാസമാജം മുണ്ടക്കയം സെന്റര്‍ 35-ാം മൈലില്‍ ഇടുക്കി ജില്ലാ പഞ്ചായത്ത് പ്രസിഡന്റ് എം.ടി. തോമസ് ഉദ്ഘാടനം ചെയ്തു. സ്വാഗതസംഘം രക്ഷാധികാരി കെ.കെ. ധര്‍മ്മിഷ്ഠന്‍ അദ്ധ്യക്ഷത വഹിച്ചയോഗത്തില്‍ ഹിന്ദു ഐക്യവേദി ഇടുക്കി ജില്ലാ പ്രസിഡന്റ് ദേവചൈതന്യ സ്വാമി മുഖ്യപ്രഭാഷണം നടത്തി. ആര്‍എസ്എസ് പൊന്‍കുന്നം ജില്ലാ സമ്പര്‍ക്കപ്രമുഖ് പി.എന്‍. ഉണ്ണികൃഷ്ണന്‍, സേഫ് സോണ്‍ മോട്ടോര്‍ വെഹിക്കിള്‍ ഇന്‍സ്‌പെക്ടര്‍ ജയേഷ്, പെരുവന്താനം പഞ്ചായത്ത് പ്രസിഡന്റ് ജന്‍സി ടോമി, പെരുവന്താനം എസ്‌ഐ ടി.ഡി. സുനില്‍കുമാര്‍, പി.എസ്. മനോജ്, ജി.അരുണ്‍, പി.കെ. അയ്യപ്പദാസ് എന്നിവര്‍ സംസാരിച്ചു. അന്നദാനം, കുടിവെള്ളവിതരണം, വിരിവയ്ക്കാനുള്ള സൗകര്യം, ഇന്‍ഫര്‍മേഷന്‍ സെന്റര്‍ എന്നിവയാണ് സേവാ കേന്ദ്രത്തില്‍ തീര്‍ത്ഥാടകര്‍ക്കായി 24 മണിക്കൂറും ഒരുക്കിയിരിക്കുന്നത്.
    
</TEXT>
</DOC>