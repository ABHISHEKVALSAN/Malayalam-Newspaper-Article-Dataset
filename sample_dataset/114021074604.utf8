<DOC>
<DOCNO>114021074604.utf8</DOCNO>
<TEXT>


           വികസന നായകനെ കാണാന്‍ വികസനം കൊതിക്കുന്നവരെത്തി    

Monday 10 February 2014 12:15 am IST

        തിരുവനന്തപുരം: നരേന്ദ്രമോദിയെ കാണാന്‍ ബിജെപി പ്രവര്‍ത്തകരല്ലാത്ത, ജീവിതത്തിലെ നാനാതുറയിലുള്ളവരായ സാധാരണക്കാരും ഒഴുകിയെത്തി. മാറ്റം ആഗ്രഹിക്കുന്ന ജനങ്ങള്‍ അതു നല്‍കാന്‍ തയ്യാറുള്ള നേതാവിനെ കാണുവാന്‍ എത്തിയതാണ്‌ ഇത്രയ്ക്ക്‌ തിരക്കെന്ന്‌ എറണാകുളത്തുനിന്നെത്തിയ അഡ്വ.പ്രതാപിന്റെ അഭിപ്രായം. നരേന്ദ്രമോദിയുടെ വികസനം തന്നെയാണ്‌ തങ്ങള്‍ക്കിനി പ്രതീക്ഷയെന്നും അതുകൊണ്ട്‌ കുടുംബവുമായാണ്‌ കോതമംഗലത്തുനിന്ന്‌ ശ്രീകുമാര്‍ എത്തിയത്‌. പ്രധാനമന്ത്രിയായിക്കഴിഞ്ഞാല്‍ നരേന്ദ്രമോദിയെ കാണാന്‍ ഇത്ര എളുപ്പം കഴിഞ്ഞില്ലെങ്കിലോ. അതാണ്‌ ഭാര്യയും മകനുമായിട്ട്‌ എത്താന്‍ കാരമം.
തങ്ങള്‍ക്ക്‌ പ്രതീക്ഷയുള്ള നേതാവാണ്‌ നരേന്ദ്രമോദിയെന്നും ഭാരതത്തെ തൊഴിലില്ലായ്മയില്‍ നിന്ന്‌ രക്ഷിക്കുവാന്‍ കഴിവുള്ള യുവാക്കളുടെ നേതാവാണ്‌ അദ്ദേഹമെന്നും ടെക്നോപാര്‍ക്കില്‍ നിന്നെത്തിയ നന്ദിയും സംഘവും അറിയിച്ചു. ആറ്റിങ്ങല്‍ ബോയിസ്‌ പ്ലസ്‌ വണ്‍ വിദ്യാര്‍ത്തി അരുണിനും ഇതേ അഭിപ്രായം തന്നെയാണ്‌. തന്റെ ടാക്സി കാറില്‍ ശാസ്താംകോട്ടിയില്‍ നിന്ന്‌ ഒരു സംഘം കൂലിപ്പണിക്കാരുമായിട്ടാണ്‌ ഡ്രൈവര്‍ സുന്ദരനെത്തിയത്‌. നരേന്ദ്രമോദി അധികാരത്തില്‍ വന്നാല്‍ ഡീസലിനുള്ള വിലകുറയ്ക്കുമെന്ന പ്രതീക്ഷയിലാണ്‌. എണ്ണകമ്പനികളുടെ ചൂഷണം അദ്ദേഹം തടയുകതന്നെ ചെയ്യും. സുന്ദരനും കൂട്ടുകാര്‍ക്കും ഉറപ്പാണ്‌.
ശംഖുമുഖത്ത്‌ ഐസ്ക്രീം കച്ചവടം നടത്തുന്ന ഗീത ഇപ്പോഴെ പ്രതീക്ഷയിലാണ്‌. അദ്ദേഹം ശംഖുമുഖത്ത്‌ വന്നപ്പോള്‍ തന്നെ വന്‍ കച്ചവടമാണ്‌ നടന്നത്‌. അപ്പോള്‍ അധികാരത്തില്‍ വന്നാല്‍ തങ്ങള്‍ സാധാരണക്കാര്‍ രക്ഷപ്പെടും എന്നതിന്റെ സൂചനയാണ്‌. സര്‍ക്കാര്‍ ഉദ്യോഗസ്ഥന്‍ സുരേന്ദ്രനും ശുഭാപ്തിവിശ്വാസത്തില്‍ തന്നെ. ഗുജറാത്തില്‍ മാത്രമാണ്‌ സമരമൊന്നുമില്ലാതെ ആനുകൂല്യങ്ങള്‍ സര്‍ക്കാര്‍ നല്‍കുന്നത്‌. 
    
</TEXT>
</DOC>