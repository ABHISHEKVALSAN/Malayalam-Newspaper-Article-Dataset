<DOC>
<DOCNO>114072918491.utf8</DOCNO>
<TEXT>


           മാവോയിസ്റ്റ് ബന്ധം: വിദേശി അറസ്റ്റില്‍    

Tuesday 29 July 2014 11:45 pm IST

തൃശൂര്‍: : മാവോയിസ്റ്റ് ബന്ധമുണ്ടെന്ന സംശയത്തെുടര്‍ന്ന് സ്വിറ്റ്‌സര്‍ലാന്റുകാരനെ അറസ്റ്റ്‌ചെയ്തു.ജോനാഥാന്‍ ബോണ്ട് (24)നെയാണ് തൃപ്രയാറില്‍ തിങ്കളാഴ്ച രാത്രി വലപ്പാട് പോലീസ്‌കസ്റ്റഡിയില്‍ എടുത്തത്. കഴിഞ്ഞ മാസം ആന്ധ്രാവനത്തില്‍ ബോംബ് നിര്‍മ്മാണത്തിനിടെ കൊല്ലപ്പെട്ട  തളിക്കുളം സ്വദേശി മാവോയിസ്റ്റ് സിനോജിന്റെ അനുസ്മരണ സമ്മേളനത്തിന്  എത്തിയതാണ് ജോനാഥാന്‍.  

നിരോധിത സംഘടനയായ പോരാട്ടമാണ് ചടങ്ങ് സംഘടിപ്പിച്ചത്. ഇയാളില്‍ നിന്ന് മാവോയിസ്റ്റുമായി ബന്ധപ്പെട്ട പുസ്തകം കണ്ടെടുത്തിട്ടുണ്ട്. ഡിവൈഎസ്പി പി.പി.വര്‍ഗീസ്,സിഐ ആര്‍.രതീഷ്‌കുമാര്‍ എന്നിവര്‍ ചേര്‍ന്ന് ദ്വിഭാഷിയുടെ സഹായത്തോടെയാണ് ചോദ്യം ചെയ്തത്.എന്നാല്‍ പരസ്പര വിരുദ്ധമായ കാര്യങ്ങളാണ് ഇയാള്‍ പറയുന്നതെന്ന് പോലീസ് പറഞ്ഞു.

കഴിഞ്ഞ മാസം പത്തിനാണ് ഇയാള്‍  കേരളത്തില്‍ എത്തിയത്. 24 നാണ് ഇയാള്‍ കണ്ണൂരില്‍ലോഡ്ജില്‍ മുറിയെടുത്തത്.  ഇതിനിടയിലുള്ള ദിവസങ്ങളില്‍ എവിടെയായിരുന്നുവെന്നത് സംബന്ധിച്ച് ദൂരുഹതയുണ്ട്. ഇയാള്‍ താമസിച്ചസ്ഥലത്തുനിന്നുംമാവോയിസ്റ്റുകളുടെ ലഘുലേഖകള്‍ കണ്ടെത്തി. ഇയാളോടൊപ്പം ഉണ്ടായിരുന്ന കാമുകി മലേറി സെറിന്‍ ബസനെയും പോലീസ് ചോദ്യം ചെയ്തിരുന്നു. 

തൃപ്രയാറില്‍ തിങ്കളാഴ്ച വൈകിട്ട് ചേര്‍ന്ന സിനോജ് അനുസ്മരണ യോഗത്തില്‍ ജോനാഥാന്‍ പ്രസംഗിച്ചിരുന്നു. 
    
</TEXT>
</DOC>