<DOC>
<DOCNO>114022679320.utf8</DOCNO>
<TEXT>


           ബാദുഷ: മിലിട്ടറി ഇന്റലിജന്‍സും അന്വേഷിക്കുന്നു    

Wednesday 26 February 2014 10:48 pm IST

അഞ്ചല്‍: കൊടുംഭീകരന്‍ പറവൈ ബാദുഷയ്ക്ക്‌ ഒളിത്താവളമൊരുക്കിയവരെപ്പറ്റിയും പ്രദേശത്തെ ഭീകരബന്ധത്തെക്കുറിച്ചും വിശദമായി അന്വേഷിക്കാന്‍ ഉന്നത കുറ്റാന്വേഷണ സംഘങ്ങള്‍ അഞ്ചലിലെത്തി. 

മിലിറ്ററി ഇന്റലിജന്‍സ്‌ ഉദ്യോഗസ്ഥര്‍ അഞ്ചലിലെത്തി വിവരങ്ങള്‍ ശേഖരിച്ചു. റോയുടെ സംഘം. ഇന്റലിജന്‍സ്‌ ഡിവൈഎസ്പി ശിവപ്രസാദിന്റെ നേതൃത്വത്തിലുള്ള സംഘം, ഇന്റേണല്‍ സെക്യൂരിറ്റി വിംഗിന്റെ മേധാവി ഷാനവാസ്‌ എന്നിവര്‍ കഴിഞ്ഞ ദിവസം അഞ്ചലിലെത്തി വിവരങ്ങള്‍ ശേഖരിച്ചു. സ്പെഷ്യല്‍ ബ്രാഞ്ച്‌ ഡിവൈഎസ്പി വിജയകുമാര്‍ നേരത്തെ അഞ്ചലിലെത്തി അന്വേഷിച്ചിരുന്നു. 

ബാദുഷാ ജോലി ചെയ്തിരുന്ന ഇറച്ചിക്കട നടത്തിപ്പുകാരന്‍ നാസറുദ്ദീന്‍, മില്ലുടമ ഫസിലുദ്ദീന്‍, കോണ്‍ട്രാക്ടര്‍ മധു, കന്നുകാലി കച്ചവകടക്കാരന്‍ മധു, ചായക്കട നടത്തുന്ന മൂര്‍ത്തി, ചന്തമുക്ക്‌ മുസ്ലിം പള്ളിയിലെ ഉസ്താദ്‌ യൂനുസ്‌ എന്നിവരെയാണ്‌ അന്വേഷണോദ്യോഗസ്ഥര്‍ പ്രാഥമികമായി ചോദ്യം ചെയ്തത്‌. ഭീകരസംഘടനകള്‍ക്ക്‌ ഒത്താശ ചെയ്യുന്ന ചെറുഗ്രൂപ്പുകളും സംഘടനകളും അന്വേഷണകേന്ദ്രങ്ങളുടെ നിരീക്ഷണത്തിലാണ്‌.

    
</TEXT>
</DOC>