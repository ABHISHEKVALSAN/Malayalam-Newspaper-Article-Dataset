<DOC>
<DOCNO>114111040071.utf8</DOCNO>
<TEXT>


           ആറാം ക്ലാസുകാരനെ കരണത്തടിച്ച് അദ്ധ്യാപികയുടെ ക്രൂരത    

Monday 10 November 2014 2:07 pm IST

        അയര്‍ക്കുന്നം: കുട്ടികളോടുള്ള അധ്യാപികമാരുടെ ക്രൂരത തുടരുന്നു. ഇംഗ്ലീഷ് അദ്ധാപിക ആറാം ക്ലാസുകാരന്റെ കരണത്തടിച്ചതാണ് പുതിയ സംഭവം.

അയര്‍ക്കുന്നം ആറുമാനൂര്‍ പാറേക്കാട്ടില്‍ രമേഷ്മായ ദമ്പതികളുടെ മകന്‍ പ്രവീണ്‍ രമേഷിനെയാണ് അദ്ധ്യാപിക കരണത്തടിച്ചത്. വ്യാഴാഴ്ചയായിരുന്നു സംഭവം. ഉത്തരം പറഞ്ഞത് കളിയാക്കലാണെന്ന് ആരോപിച്ചായിരുന്നു കുട്ടിയോടുള്ള അധ്യാപികയുടെ ക്രൂരത.

സ്‌ക്കൂളില്‍ പോകാന്‍ മടിച്ച കുട്ടിയോട് വീട്ടുകാര്‍ വിവരം തിരക്കിയപ്പോഴാണ് സംഭവം പുറത്തറിഞ്ഞത്. സ്‌കൂള്‍ അധികൃതര്‍ക്കും, പൊലീസിനും, വിദ്യാഭ്യാസ വകുപ്പിനും പരാതി നല്‍കാനൊരുങ്ങുകയാണ് മാതാപിതാക്കള്‍.
    
</TEXT>
</DOC>