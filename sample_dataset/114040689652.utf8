<DOC>
<DOCNO>114040689652.utf8</DOCNO>
<TEXT>


           ടിജെ ജോസഫിനെതിരെ കോതമംഗലം രൂപതയുടെ ഇടയലേഖനം    

Sunday 6 April 2014 11:53 am IST

തൊടുപുഴ: ചോദ്യപേപ്പര്‍ വിവാദത്തിലുള്‍പ്പെട്ട പ്രൊഫ. ടിജെ ജോസഫിനെതിരെ കോതമംഗലം രൂപതയുടെ ഇടയലേഖനം. ആരുടേയും സമ്മര്‍ദ്ദത്തിന് വഴങ്ങിയല്ല അദ്ദേഹത്തെ തിരിച്ചെടുക്കുന്നതെന്ന് ലേഖനത്തില്‍ പറയുന്നു.

മാനസിക പരിഗണന മൂലമാണ് അദ്ദേഹത്ത കുറ്റവിനമുക്തനാക്കിക്കത്. എന്നാല്‍ ചോദ്യപേപ്പര്‍ സംഭവത്തിന്റെ ഉത്തരവാദിത്തം അധ്യാപകനു മാത്രമാണെന്നും ഇടയ ലേഖനത്തില്‍ പറയുന്നു.

കോളേജിലെ 60 ശതമാനം വരുന്ന ക്രൈസ്തവ വിദ്യാര്‍ത്ഥികളുടെ രക്ഷിതാക്കള്‍ക്ക് സുരക്ഷിതത്വ ബോധവും ആത്മാഭിമാനവും പകരേണ്ട സാഹചര്യത്തിലും അന്വേഷണവുമായി ബന്ധപ്പെട്ടുമാണ് അധ്യപകനെ പിരിച്ചു വിട്ടത്.

ഏതെങ്കിലും പ്രത്യേക മതവിഭാഗത്തിനോട് സ്ഥാപനം വിവേചനം കാണിക്കുന്നെന്ന ആരോപണം വേദനയുണ്ടാക്കിയെന്നും ലേഖനത്തില്‍ വ്യക്തമാക്കുന്നു.

പ്രൊഫസറുടെ ഭാര്യ ആത്മഹത്യ ചെയ്തതിനു തൊട്ടുപിന്നാലെ കോളജിനെതിരെ രൂക്ഷവിമര്‍ശനം ഉയര്‍ന്നിരുന്നു. തുടര്‍ന്ന് ജോസഫിന്റെ സര്‍വ്വീസ് കാലാവധി തീരുന്നതിന് രണ്ടുദിവസം മുന്‍പായി അദ്ദേഹത്തെ വീണ്ടും കോളജില്‍ തിരിച്ചെടുത്തിരുന്നു.
    
</TEXT>
</DOC>