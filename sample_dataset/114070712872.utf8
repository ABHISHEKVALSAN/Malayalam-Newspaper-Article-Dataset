<DOC>
<DOCNO>114070712872.utf8</DOCNO>
<TEXT>


           കോഴിക്കൂടിനുള്ളില്‍ ഉഗ്രസ്ഫോടനം; നിരവധി വീടുകള്‍ക്ക് കേടുപാടുകള്‍ പറ്റി    

Monday 7 July 2014 12:02 pm IST

തിരുവനന്തപുരം: ആറ്റിങ്ങലിന് സമീപം അയിലത്ത് വീട്ടുവളപ്പിലെ കോഴിക്കൂ‍ട്ടിനുള്ളില്‍ ഒളിപ്പിച്ചിരുന്ന നാടന്‍ ബോംബ് പൊട്ടിത്തെറിച്ച് നിരവധി വീടുകള്‍ക്ക് കേടുപാടുകള്‍ സംഭവിച്ചു. ഇന്ന് പുലര്‍ച്ചെയാണ് അയിലം വാസദേവപുരത്ത് പ്രസന്നന്റെ വീട്ടുവളപ്പില്‍ ഉഗ്രസ്ഫോടനം നടന്നത്. കൂട്ടിനുള്ളില്‍ ഉണ്ടായിരുന്ന നാല് കോഴികള്‍ ഛിന്നഭിന്നമായി. 

വന്‍ പ്രഹരശേഷിയുള്ള ബോംബാണ് പൊട്ടിത്തെറിച്ചതെന്ന് പോലീസ് പറഞ്ഞു. ഫോറന്‍സിക് വിദഗ്ധര്‍ സ്ഥലത്ത് പരിശോധന നടത്തി. 200 മീറ്റര്‍ ചുറ്റളവിലുള്ള വീടുകള്‍ക്കാണ് കേടുപാടുകള്‍ പറ്റിയത്. രാഷ്ട്രീയ വൈര്യം തീര്‍ക്കാനായി നിര്‍മ്മിച്ച ബോംബാണ് കോഴിക്കൂടിനുള്ളിലോ സമീപത്തോ സൂക്ഷിച്ചിരുന്നതെന്ന് സംശയിക്കുന്നു. ചില കേസുകളില്‍ പ്രതികളായവരെ കുറിച്ചും അന്വേഷണം നടക്കുന്നുണ്ട് 

രണ്ടാഴ്ച മുമ്പ് അയിലം ഭാഗത്ത് നാടന്‍ബോംബ് ആക്രമണം നടന്നിരുന്നു.  
    
</TEXT>
</DOC>