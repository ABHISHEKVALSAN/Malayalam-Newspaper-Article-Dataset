<DOC>
<DOCNO>114042795137.utf8</DOCNO>
<TEXT>


           മന്‍മോഹനെ ഭരിച്ചത്‌ സോണിയ തന്നെ     

Sunday 27 April 2014 9:52 pm IST

ന്യൂദല്‍ഹി: യുപിഎ സര്‍ക്കാരില്‍ സകല കാര്യങ്ങളും നിയന്ത്രിച്ചിരുന്നത്‌ സോണിയ തന്നെയെന്ന്‌ വ്യക്തമാക്കുന്ന കൂടുതല്‍ വിവരങ്ങള്‍ പുറത്ത്‌. ഒരു പ്രമുഖ മലയാളം ചാനലാണ്‌ ഇതു സംബന്ധിച്ച വിവരങ്ങള്‍ പുറത്തുവിട്ടത്‌. കേന്ദ്രസര്‍ക്കാരിന്റെ നേട്ടങ്ങള്‍ വിവരിക്കുന്ന പരസ്യങ്ങള്‍ക്ക്‌ അനുമതി നല്‍കുന്നതുപോലും സോണിയ ആണെന്നെന്നാണ്‌ വിവരാവകാശരേഖകള്‍ പ്രകാരം ലഭിച്ച പുതിയ വിവരം.
സര്‍ക്കാരിന്‌ പുറത്തുള്ള അധികാരകേന്ദ്രമായിരുന്നു സോണിയയെന്നും മന്‍മോഹന്‍സിംഗ്‌ വെറും പാവയായിരുന്നുവെന്നുമുള്ള ബിജെപിയുടെ ആരോപണം കൂടുതല്‍ ശരിവെക്കുന്നതാണ്‌ ഈ വെളിപ്പെടുത്തല്‍. 
കേന്ദ്ര സര്‍ക്കാരിെ‍ന്‍റ വിവിധ വകുപ്പുകളുടെ നേട്ടങ്ങള്‍ കാട്ടിയുള്ള പരസ്യങ്ങള്‍ക്ക്‌ അന്തിമാനുമതി നല്‍കിയിരുന്നത്‌ സോണിയയാണ്‌. പരസ്യങ്ങള്‍ വിവിധ മന്ത്രാലയങ്ങളുടെ നിര്‍ദ്ദേശത്തെ തുടര്‍ന്ന്‌ ഡയറക്ടറേറ്റ്‌ ഓഫ്‌ അഡ്‌വര്‍ട്ടൈസിംഗ്‌ ആന്റ്‌ വിഷ്വല്‍ പബ്ലിസിറ്റി വിഭാഗം തയ്യാറാക്കും. പിന്നെ പ്രധാനമന്ത്രിഅതു കാണും. അതിനു ശേഷം സോണിയയാണ്‌ പരസ്യം കണ്ട്‌ അന്തിമാനുമതി നല്‍കുന്നത്‌. വിവരാവകാശനിയമപ്രകാരം ലഭിച്ച, വാര്‍ത്താവിതരണ മന്ത്രാലയത്തിന്റെ മറുപടിവ്യക്തമാകുന്നത്‌. ഫയലുകള്‍ പരിശോധിക്കാനും വിവരങ്ങള്‍ അറിയിക്കാനുംസോണിയയുടെ ഓഫീസില്‍ പുലോക്‌ ചാറ്റര്‍ജി എന്ന ഐഎസുകാരനെ നിയമിച്ചിരുന്ന കാര്യം പ്രധാനമന്ത്രിയുടെ മാധ്യമ ഉപദേഷ്ടാവായിരുന്ന സഞ്ജയ്‌ ബാരു തെ‍ന്‍റ ആക്സിഡന്‍റല്‍ പ്രൈം മിനിസറ്റര്‍ എന്ന പുസ്തകത്തില്‍ വെളിപ്പെടുത്തിയിരുന്നു. സോണിയയാണ്‌ കാര്യങ്ങള്‍ തീരുമാനിച്ചിരുന്നതെന്നും സര്‍ക്കാരില്‍ രണ്ട്‌ അധികാര കേന്ദ്രങ്ങളാണ്‌ ഉണ്ടായിരുന്നതെന്നും ബാരു പുസ്തകത്തില്‍ പറയുന്നുണ്ട്‌. മനംമടുത്ത്‌ മന്‍മോഹന്‍ സിംഗ്‌ രാജിക്ക്‌ ഒരുങ്ങിയിരുന്നതായും പുസ്തകത്തിലുണ്ട്‌.രാജ്യത്തിന്റെ ഭരണ നിര്‍വ്വഹണ കാര്യങ്ങളിലെല്ലാം പ്രധാനമന്ത്രിയുടെ ഓഫീസിനെ മറികടന്ന്‌ സോണിയയാണ്‌ തീരുമാനമെടുത്തിരുന്നതെന്നും പ്രധാനപ്പെട്ട ഫയലുകളെല്ലാം പ്രധാനമന്ത്രി കാണുന്നതിന്‌ മുന്‍പ്തന്നെ സോണിയയെ കാണിച്ച്‌ അംഗീകാരം നേടണമെന്നുമാണ്‌ കീഴ്‌വഴക്കമെന്നാണ്‌ സഞ്ജയ്‌ ബാരു വെളുപ്പെടുത്തിയത്‌. എന്നാല്‍ അവയെല്ലാം കളവാണെന്നും ബിജെപിയുടെയും നരേന്ദ്രമോദിയുടെയും സ്വാധീനത്തിന്‌ വഴങ്ങി അസത്യം പ്രചരിപ്പിക്കുകയാണെന്നുമായിരുന്നു സോണിയയുടെയും കോണ്‍ഗ്രസ്‌ നേതാക്കളുടെയും വാദം. 
സര്‍ക്കാര്‍ ഫയലുകളും മറ്റും സര്‍ക്കാരിനു പുറത്തുള്ളവരെ കാണിക്കരുതെന്നാണ്‌ ചട്ടം. സോണിയ ഭരണഘടനാപരമായ അധികാരത്തിനു പുറത്തുള്ളയാളാണ്‌. 
    
</TEXT>
</DOC>