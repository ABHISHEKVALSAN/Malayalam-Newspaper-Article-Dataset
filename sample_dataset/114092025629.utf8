<DOC>
<DOCNO>114092025629.utf8</DOCNO>
<TEXT>


           സാമ്പത്തിക പ്രതിസന്ധിക്ക് കാരണം മദ്യനയമല്ല : വി.എം സുധീരന്‍    

Saturday 20 September 2014 1:30 pm IST

        തിരുവനന്തപുരം: കേരളത്തിലെ സാമ്പത്തിക പ്രതിസന്ധിക്ക് കാരണം മദ്യനയമല്ലെന്ന് കെപിസിസി അധ്യക്ഷന്‍ വി.എം.സുധീരന്‍. കാര്യങ്ങള്‍ മനസിലാക്കാതെ സാമ്പത്തിക പ്രതിസന്ധിയെയും മദ്യനയത്തെയും കൂട്ടിക്കുഴയ്ക്കരുതെന്ന് പറഞ്ഞ അദ്ദേഹം മദ്യനയം നടപ്പിലാക്കിയിട്ടില്ലെന്നത് എല്ലാവര്‍ക്കും അറിയാവുന്ന കാര്യമാണെന്നും കൂട്ടിച്ചേര്‍ത്തു.

മദ്യനയം സംസ്ഥാനത്ത് നടപ്പാക്കാന്‍ പോകുന്നതേയുള്ളു. ഇപ്പോഴത്തെ വിമര്‍ശനങ്ങള്‍ കാര്യങ്ങള്‍ മനസ്സിലാക്കാതെയാണെന്നും സുധീരന്‍ കുറ്റപ്പെടുത്തി. നിലവിലെ സാമ്പത്തിക പ്രതിസന്ധി പരിഹരിക്കാന്‍ സാമ്പത്തിക വിദഗ്ധരുമായി ചര്‍ച്ച നടത്തും. പ്രതിസന്ധി മറിക്കടക്കാനുള്ള പരിഹാരമാര്‍ഗങ്ങള്‍ സര്‍ക്കാരിന് സമര്‍പ്പിക്കുമെന്നും സുധീരന്‍ പറഞ്ഞു.

അതേസമയം, നികുതി വര്‍ധന കെ.പി.സി.സി പരിശോധിക്കുമെന്ന വി.എം സുധീരന്റെ പ്രസ്താവനയോട് പ്രതികരിക്കാന്‍ മുഖ്യമന്ത്രി ഉമ്മന്‍ചാണ്ടി തയ്യാറായില്ല. ഈ വിഷയം തന്നോട് ആരും പറഞ്ഞിട്ടില്‌ളെന്നും മുഖ്യമന്ത്രി പറഞ്ഞു.
    
</TEXT>
</DOC>