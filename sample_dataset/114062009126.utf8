<DOC>
<DOCNO>114062009126.utf8</DOCNO>
<TEXT>


           108 ആംബുലന്‍സുകള്‍ വാങ്ങാനുള്ള ടെണ്ടര്‍ റദ്ദാക്കി    

Friday 20 June 2014 5:08 pm IST

തിരുവനന്തപുരം: പുതിയ '108' ആംബുലന്‍സുകള്‍ വാങ്ങാനുള്ള ടെണ്ടര്‍ നീക്കത്തില്‍ നിന്ന് മെഡിക്കല്‍ സര്‍വീസ് കോര്‍പ്പറേഷന്‍ പിന്മാറി. സാങ്കേതിക കാരണങ്ങളാലാണ് കരാറില്‍ നിന്ന് പിന്മാറിയതെന്നാണ് അധികൃതര്‍ നല്‍കുന്ന വിശദീകരണം. 

അത്യാധുനിക ജീവന്‍രക്ഷാ ഉപകരണങ്ങള്‍ ഇല്ലാത്ത ആംബുലന്‍സുകള്‍  വാങ്ങുന്നതിനായി ടെണ്ടര്‍ വിളിച്ചത് വിവാദമായിരുന്നു. ഇത് മാധ്യമങ്ങളില്‍ വലിയ വാര്‍ത്തയായതോടെയാണ് മെഡിക്കല്‍ സര്‍വീസ് കോര്‍പ്പറേഷന്‍ നീക്കത്തില്‍ നിന്ന് പിന്മാറിയതെന്ന് അറിയുന്നു. ദേശീയ ആരോഗ്യ ഹെല്‍ത്ത് മിഷന് കീഴിലാണ് ഈ ആംബുലന്‍സുകള്‍ പ്രവര്‍ത്തിക്കുന്നത്. 


 
    
</TEXT>
</DOC>