<DOC>
<DOCNO>114070612671.utf8</DOCNO>
<TEXT>


           2030ഓടെ ഇന്ത്യ മൂന്നാമത്തെ വലിയ സാമ്പത്തിക ശക്തിയാകും    

Sunday 6 July 2014 4:34 pm IST

ലണ്ടന്‍: 2030ഓടെ ഇന്ത്യ ലോകത്തിലെ മൂന്നാമത്തെ വലിയ സാമ്പത്തിക ശക്തിയായി മാറുമെന്നു പ്രൈസ് വാട്ടര്‍ ഹൗസ് കൂപ്പേഴ്‌സ് എന്ന ആന്താരാഷ്‌ട്ര സംഘടന. അമേരിക്കയും ചൈനയുമാണ് ഒന്നും രണ്ടും സ്ഥാനക്കാര്‍.  ഇപ്പോള്‍ മൂന്നാം സ്ഥാനത്തുള്ള  ബ്രിട്ടണ്‍ ആറാം സ്ഥാനത്തേക്ക് കൂപ്പുകുത്തുമെന്നും ബ്രസീല്‍, റഷ്യ എന്നീ രാജ്യങ്ങള്‍  ബ്രിട്ടനെ പിന്തള്ളും എന്നും പഠനം പറയുന്നു.

നേരത്തേ നാലാമാതായിരുന്ന ജപ്പാന്‍ ഏഴാംസ്ഥാനത്താകും എന്നും പറയുന്നു. പട്ടികയില്‍ ഇറ്റലി, കാനഡ എന്നീ പ്രമുഖ രാജ്യങ്ങളെ മറികടന്നുകൊണ്ട്‌ പത്താം സ്ഥാനത്തേക്ക് മുന്നേറുന്ന മെക്‌സിക്കോയാണ് ശ്രദ്ധേയമായ മറ്റൊരു രാജ്യം.

സംഘടനയുടെ പട്ടികയില്‍ മികച്ച സാമ്പത്തിക മുന്നേറ്റം കാഴ്‌ചവയ്‌ക്കുന്ന രാജ്യങ്ങള്‍ ബ്രിക്‌സ് കൂട്ടായ്‌മയില്‍ ഉള്‍പ്പെട്ടവയാണെന്നതാണ് മറ്റൊരു  പ്രത്യേകത. ഇന്ത്യ, ചൈന, റഷ്യ, ബ്രസീല്‍ എന്നിവയാണ് പട്ടികയിലുള്ള ബ്രിക്‌സ് രാജ്യങ്ങള്‍.
    
</TEXT>
</DOC>