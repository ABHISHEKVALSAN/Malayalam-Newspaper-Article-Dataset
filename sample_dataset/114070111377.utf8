<DOC>
<DOCNO>114070111377.utf8</DOCNO>
<TEXT>


           മംഗള്‍യാന്റെ ചെലവ്  'ഗ്രാവിറ്റി'യുടെ ബജറ്റിനെക്കാള്‍ കുറവ്    

Tuesday 1 July 2014 11:56 am IST

ശ്രീഹരിക്കോട്ട: ഇന്ത്യയുടെ ചൊവ്വാപര്യവേക്ഷണ ഉപഗ്രഹമായ മംഗള്‍യാനിന്റെ വിക്ഷേപണത്തിന് ചെലവായത് ഹോളിവുഡ് ചലച്ചിത്രം 'ഗ്രാവിറ്റി'യുടെ ബജറ്റിനെക്കാള്‍ കുറഞ്ഞ തുകയെന്ന് പ്രധാനമന്ത്രി നരേന്ദ്ര മോദി. പിഎസ്എല്‍വി സി23യുടെ വിക്ഷേപണ വിജയത്തിന്റെ പശ്ചാത്തലത്തിലാണ് അദ്ദേഹം ഇക്കാര്യം വ്യക്തമാക്കിയത്.

ഗ്രാവിറ്റിയെന്ന സിനിമയെപ്പറ്റി കേട്ടിട്ടുണ്ട്.  ആ ചിത്രത്തിനു ചെലവായതിലും കുറവ് കാശാണ് മംഗള്‍യാന്‍ തൊടുത്തുവിടാന്‍ നമ്മള്‍ വിനിയോഗിച്ചത്. അതുല്യ നേട്ടമെന്നേ അതിനെ വിശേഷിപ്പിക്കാനാവു, മോദി പറഞ്ഞു. 2013ല്‍ പുറത്തിറങ്ങിയ സയന്‍സ് ഫിക്ഷന്‍ ത്രില്ലറായ 'ഗ്രാവിറ്റി' ലോകമെമ്പാടുമുള്ള പ്രേക്ഷകരെ ആകര്‍ഷിക്കുകയുണ്ടായി. 100 കോടി ഡോളറായിരുന്നു സിനിമയുടെ നിര്‍മ്മാണച്ചെലവ്. 454 കോടി രൂപയാണ് മംഗള്‍യാനിന്റെ മൊത്തം ചെലവ്. ഇന്ത്യയുടെ ആദ്യ റോക്കറ്റ് സൈക്കിളില്‍ വച്ചു കെട്ടിപ്പോകുന്നതിന്റെ ചിത്രം താന്‍ കണ്ടിട്ടുണ്ട്.  നാം നേടിയ പുരോഗതി ചൂണ്ടിക്കാട്ടി അദ്ദേഹം പറഞ്ഞു.

    
</TEXT>
</DOC>