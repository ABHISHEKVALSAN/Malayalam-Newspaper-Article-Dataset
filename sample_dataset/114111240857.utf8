<DOC>
<DOCNO>114111240857.utf8</DOCNO>
<TEXT>


           ദൈവദശകം മാനവരാശിയുടെ അമൂല്യ സമ്പത്ത്    

Wednesday 12 November 2014 10:09 pm IST

        എടത്വ: ശ്രീനാരായണ ഗുരുദേവന്റെ ദൈവദശകം പാഠ്യവിഷയമാക്കാന്‍ കേന്ദ്ര-സംസ്ഥാന സര്‍ക്കാരുകള്‍ തയാറാകണമെന്ന് ചക്കുളത്തുകാവ് മുഖ്യകാര്യദര്‍ശി രാധാകൃഷ്ണന്‍ നമ്പൂതിരി ആവശ്യപ്പെട്ടു. മുഴുവന്‍ മാനവരാശിയുടേയും അമൂല്യ സമ്പത്താണിത്. ജാതിയുടേയോ, മതത്തിന്റേയോ പേരില്‍ രചിക്കപ്പെട്ടതല്ല. ആദ്ധ്യാത്മികതയുടെ പ്രകാശ രശ്മികള്‍ സദാ പ്രകാശിച്ചുകൊണ്ടിരിക്കുന്ന ദൈവദശകം അമൂല്യനിധിയായി കാത്തുസൂക്ഷിക്കുവാന്‍ എല്ലാവര്‍ക്കും അവകാശമുണ്ട്. ദൈവദശകം നൂറ്റാണ്ട് പിന്നിടുമ്പോള്‍ ആഘോഷങ്ങള്‍ക്കൊപ്പം അവയെ കുറിച്ചുള്ള പഠനത്തിനും ഗവേഷണത്തിനും എല്ലാ ഭാഷകളിലും പാഠ്യവിഷയമാക്കുന്നതിനും സര്‍ക്കാരുകള്‍ തയാറാകണമെന്നും അദ്ദേഹം പ്രസ്താവനയില്‍ ആവശ്യപ്പെട്ടു.
    
</TEXT>
</DOC>