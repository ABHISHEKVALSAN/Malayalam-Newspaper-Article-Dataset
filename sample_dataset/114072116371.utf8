<DOC>
<DOCNO>114072116371.utf8</DOCNO>
<TEXT>


           ഫെനി ബാലകൃഷ്ണനെതിരെ അച്ചടക്ക നടപടിക്ക് ശുപാര്‍ശ     

Monday 21 July 2014 1:12 pm IST

കൊച്ചി: സോളാര്‍ കേസിലെ പ്രതി സരിത എസ് നായരുടെ അഭിഭാഷകന്‍ അഡ്വ ഫെനി ബാലകൃഷ്ണനെതിരേ അച്ചടക്ക നടപടിക്ക് ശുപാര്‍ശ. ശുപാര്‍ശ ബാര്‍ കൗണ്‍സിലിന്റെ അച്ചടക്ക സമിതിക്ക് കൈമാറി. അച്ചടക്ക സമിതി തെളിവുകള്‍ ശേഖരിച്ചശേഷമായിരിക്കും തുടര്‍ നടപടി കൈക്കൊള്ളുക.

ഫെനിയോട് വിശദീകരണം ആവശ്യപ്പെട്ടിട്ടുണ്ട്. ഒരാഴ്ചയ്ക്കകം വിശദീകരണം നല്‍കനാണ് നിര്‍ദ്ദേശം. ഫെനിയുടെ വിശദീകരണം ലഭിച്ച ശേഷം ബാര്‍ കൗണ്‍സില്‍ തെളിവെടുക്കും. സരിതയുടെ മൊഴി സംബന്ധിച്ച് മാധ്യമങ്ങളിലൂടെ വ്യാജവാര്‍ത്ത നല്‍കിയെന്ന പരാതിയിലാണ് ബാര്‍ കൗണ്‍സിലിന്റെ നടപടി. തനിക്ക് ഉത്തമ വിശ്വാസമില്ലാത്ത കാര്യങ്ങള്‍ ഫെനി മാധ്യമങ്ങളോട് പറഞ്ഞത് ശരിയായ നടപടിയല്ല. ഇത് അഭിഭാഷക വൃത്തിയുടെ മാന്യതയ്ക്ക് യോജിച്ച പ്രവര്‍ത്തിയല്ലെന്നും ബാര്‍ കൗണ്‍സില്‍ കണ്ടെത്തി. 

സോളാര്‍ കേസില്‍ പ്രമുഖ നേതാക്കള്‍ക്കും പങ്കുണ്ടെന്നതിന് തന്റെ കൈവശം തെളിവുകള്‍ ഉണ്ടെന്നായിരുന്നു ഫെനിയുടെ അവകാശവാദം. 
    
</TEXT>
</DOC>