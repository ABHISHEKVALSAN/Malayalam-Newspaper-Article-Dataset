<DOC>
<DOCNO>114030981731.utf8</DOCNO>
<TEXT>


           ആര്‍‌എം‌പി ഒമ്പത് മണ്ഡലങ്ങളില്‍ മത്സരിക്കും    

Sunday 9 March 2014 12:58 pm IST

കോഴിക്കോട്: വരുന്ന ലോക്‌സഭാ തെരഞ്ഞെടുപ്പില്‍ റെവലൂഷ്യണറി മാര്‍ക്‌സിസ്റ്റ് പാര്‍ട്ടി (ആര്‍.എം.പി) വടകര ഉള്‍പ്പടെ ഒമ്പത് മണ്ഡലങ്ങളില്‍ മത്സരിക്കും. വടകര, കണ്ണൂര്‍, കാസര്‍ഗോഡ്, കോഴിക്കോട്, പൊന്നാനി, പാലക്കാട്, ചാലക്കുടി, തൃശൂര്‍, തിരുവനന്തപുരം എന്നീ മണ്ഡലങ്ങളിലാണ് ആര്‍എംപി സ്ഥാനാര്‍ഥികളെ നിര്‍ത്തുക. മറ്റു മണ്ഡലങ്ങളില്‍ സമാന ചിന്താഗതിക്കാരായ ഇടതുപക്ഷ ഐക്യ മുന്നണിയുമായും ആം ആദ്മിയുമായും അതാത് ജില്ലകളിലെ ജനകീയ സമര മുന്നണികളുമായും യോജിച്ച് പ്രവര്‍ത്തിക്കും.

എന്‍സിപിഐ, സുസി എന്നിവരുമായി ഈ മാസം 12ന് ആലപ്പുഴയില്‍ ചേരുന്ന കണ്‍വെന്‍ഷന് ശേഷമായിരിക്കും സ്ഥാനാര്‍ഥി നിര്‍ണ്ണയം സംബന്ധിച്ച് അവസാന തീരുമാനമെടുക്കുക. വടകരയില്‍ കോണ്‍ഗ്രസ്സ് സ്ഥാനാര്‍ഥിയായി മുല്ലപ്പള്ളി രാമചന്ദ്രന്‍ മത്സരിക്കുകയാണെങ്കില്‍ കെ കെ രമ വിട്ടുനില്‍ക്കും. 

എന്നാല്‍ കണ്ണൂര്‍, കോഴിക്കോട് മണ്ഡലങ്ങളില്‍ ശക്തരായ സ്ഥാനാര്‍ഥികളെ നിര്‍ത്തി ഇടതുപക്ഷത്തെ നേരിടാനാണ് ആര്‍എംപി ലക്ഷ്യമിടുന്നത്.

    
</TEXT>
</DOC>