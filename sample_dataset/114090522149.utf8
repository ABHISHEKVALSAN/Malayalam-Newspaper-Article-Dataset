<DOC>
<DOCNO>114090522149.utf8</DOCNO>
<TEXT>


           ക്ഷേത്രഭൂമിയില്‍ നിന്ന് മരം മുറിച്ചു കടത്തി പ്രതികള്‍ക്ക് ഒത്താശ ചെയ്ത് ഉദ്യോഗസ്ഥര്‍    

Friday 5 September 2014 9:51 pm IST

        കരിങ്കുന്നം : കരിങ്കുന്നം ചക്കിഅള്ളുംമല ക്ഷേത്രത്തിലെ ലക്ഷങ്ങള്‍ വിലപിടിപ്പുള്ള മരങ്ങള്‍ വെട്ടിക്കടത്തിയ സംഭവത്തില്‍ ഉദ്യോഗസ്ഥരുടെ ഭാഗത്തുനിന്നും കടുത്ത അനാസ്ഥ. കാലങ്ങളായി ആദിവാസി സമൂഹം ആരാധന നടത്തിക്കൊണ്ടിരുന്ന ക്ഷേത്രത്തിലെ മരങ്ങളാണ് മുറിച്ച് കടത്തിയത്. സംഭവത്തെത്തുടര്‍ന്ന് ജില്ലാ കളക്ടര്‍ക്ക് പരാതി നല്‍കിയിട്ടും നടപടി കൈക്കൊണ്ടിട്ടില്ല. സംഭവത്തില്‍ പ്രതിഷേധിച്ച് ശ്രീധര്‍മ്മശാസ്താ സേവാ സമിതിയും ഹിന്ദുഐക്യവേദിയും സംയുക്തമായി കരിങ്കുന്നത്ത് പ്രകടനവും പൊതുയോഗവും നടത്തി. യോഗത്തില്‍ ധര്‍മ്മശാസ്താ ക്ഷേത്ര സമിതി പ്രസിഡന്റ ലിജു അധ്യക്ഷത വഹിച്ചു. ഹിന്ദു ഐക്യവേദി ജില്ലാ പ്രസിഡന്റ് സ്വാമി ദേവ ചൈതന്യ മുഖ്യപ്രഭാഷണം നടത്തി. ദിലീപ് തുരുത്തിക്കാട്ടില്‍, വിനയശേഖര്‍, ബിജെപി നേതാവ് രാജേഷ്, എന്നിവര്‍ പ്രസംഗിച്ചു. കുറ്റക്കാരെ ഉടന്‍ അറസ്റ്റ് ചെയ്യണമെന്നും സ്വാമി ആവശ്യപ്പെട്ടു.
    
</TEXT>
</DOC>