<DOC>
<DOCNO>114052302116.utf8</DOCNO>
<TEXT>


           തൊഴിലാളി സമരം; ഉദയംപേരൂര്‍ ഐഒസിയിലെ ചരക്ക് നീക്കം തടസ്സപ്പെട്ടു     

Friday 23 May 2014 2:53 pm IST

കൊച്ചി: ഉദയംപേരൂര്‍ ഐഒസി പ്ലാന്റില്‍ പാചകവാതക നീക്കം തടസ്സപ്പെട്ടു. ട്രക്കുടമകള്‍ കരാര്‍ വ്യവസ്ഥകള്‍ പാലിക്കാത്തതിനെ തുടര്‍ന്ന് തൊഴിലാളികള്‍ സമരം നടത്തുന്നതാണ് പാചകവാതക നീക്കം തടസപ്പെടാന്‍ കാരണം.

പ്രമുഖ ട്രാന്‍സ്‌പോട്ടിംഗ് കമ്പനികളാണ് തൊഴിലാളികളുമായുളള കരാര്‍ വ്യവസ്ഥകള്‍ ലംഘിച്ചത്. മെയ് 20നകം പുതുക്കിയ വേതനം നല്‍കാമെന്നായിരുന്നു കരാര്‍ വ്യവസ്ഥ. എന്നാല്‍ ചെറുകിട ട്രാന്‍സ്‌പോട്ടിംഗ് കമ്പനികള്‍ കരാര്‍ വ്യവസ്ഥ പാലിച്ചപ്പോള്‍ പ്രമുഖ ട്രാന്‍സ്‌പോട്ടിംഗ് കമ്പനികള്‍ ഇവ ലംഘിക്കുകയായിരുന്നു.

ദിവസവും 150 ലോഡ് പചകവാതക നീക്കം നടക്കുന്ന ഉദയംപേരൂറില്‍ 50ല്‍ താഴെ പാചകവാതകങ്ങളുടെ നീക്കമേ ഇതുവരെ നടന്നിട്ടുളളു.
    
</TEXT>
</DOC>