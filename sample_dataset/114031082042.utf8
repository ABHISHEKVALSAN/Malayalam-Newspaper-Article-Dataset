<DOC>
<DOCNO>114031082042.utf8</DOCNO>
<TEXT>


           മൂഢത്തരം    

Monday 10 March 2014 6:48 pm IST

ഹേ.... ആസുരികശക്തികളേ, അന്ധമായ ശക്തിയില്‍ ഉന്മത്തരായ ഭീകരസാന്നിധ്യങ്ങള്‍ പ്രകടമാക്കി ലോകത്തെ കീഴടക്കാമെന്ന്‌ കരുതുന്നത്‌ വെറും മൂഢത്തരം. അത്‌ ഒരിക്കലും ഈശ്വരന്റെ പക്ഷത്തുള്ള പ്രവൃത്തിയല്ല. നിങ്ങളേവരും ഈശ്വരന്റെ രക്ഷാശക്തികളല്ലേ. ഈശനിതാ ഭൂമിയില്‍ ഇറങ്ങിവന്ന്‌ ഇവിടെ ധര്‍മത്തെ സ്ഥാപിക്കാന്‍ കരുണ ചൊരിയുന്നു. നിങ്ങളും ആ കാരുണ്യത്തെ സ്വീകരിക്കുക. നിങ്ങള്‍ക്കേവര്‍ക്കും പരിവര്‍ത്തനം വന്നുചേരട്ടെ. നിങ്ങള്‍ ധര്‍മത്തിന്റെ പോഷകശക്തികളായി തീരൂ. നിങ്ങള്‍ക്കറിയില്ലേ നിങ്ങളുടെ മഹാചാര്യനായിരുന്ന ഹിഡുംബന്‍ അവിടുത്തെ കാരുണ്യത്തില്‍ പുനര്‍ജനിച്ച്‌ ധര്‍മരക്ഷകനായി ദിവ്യജന്മം പ്രാപിച്ചത്‌? അഗസ്ത്യമഹര്‍ഷിയും സിദ്ധന്മാരും മഹര്‍ഷിവര്യന്മാരും ലോകത്ത്‌ എത്തിച്ചേര്‍ന്ന്‌ ധര്‍മത്തെ പോഷിപ്പിച്ചെങ്കിലും നിങ്ങളുടെ തീഷ്ണതയില്‍ അതെല്ലാം മറഞ്ഞുപോയിരിക്കുന്നു.
- തഥാതന്‍

</TEXT>
</DOC>