<DOC>
<DOCNO>114040388849.utf8</DOCNO>
<TEXT>


           കടല്‍ക്കൊല: നാവികര്‍ക്ക് ഉദ്യോഗസ്ഥ പരിരക്ഷ നല്‍കണം    

Thursday 3 April 2014 3:18 pm IST

ന്യൂദല്‍ഹി: കടല്‍ക്കൊലക്കേസില്‍ പ്രതികളായ  നാവികര്‍ക്ക് ഉദ്യോഗസ്ഥ പരിരക്ഷ നല്‍കണമെന്ന് ഇറ്റലി ആവശ്യപ്പെട്ടു. ഇതിനായി ഇന്ത്യയ്ക്കുമേല്‍ സമ്മര്‍ദം ചെലുത്താനാണ് ഇറ്റലിയുടെ നീക്കം.

കടല്‍ക്കൊലക്കേസില്‍ അറസ്റ്റിലായ നാവികരെ കുറ്റവിമുക്തരാക്കാനുള്ള നീക്കങ്ങള്‍ ഓരോന്നായി പരാജയപ്പെട്ടതോടെയാണ് പുതിയ ആവശ്യവുമായി ഇറ്റലി എത്തിയിരിക്കുന്നത്.

നാവികരെ വിട്ടയയ്ക്കണമെന്ന ഹര്‍ജി സുപ്രീം കോടതിയുടെ പരിഗണനയിലാണ്. 2012 ഫെബ്രുവരിയിലാണ് ഇറ്റാലിയന്‍കപ്പലായ എന്റിക്കോലക്‌സിയിലെ നാവികരായ മാസിമിനോ ലത്തോര്‍, സാല്‍വത്തോറ ജീറോണ്‍ എന്നിവരുടെ വെടിയേറ്റ് കേരള തീരത്ത് വച്ച് രണ്ടു മത്സ്യതൊഴിലാളികള്‍ മരിച്ചത്. സംഭവത്തെ തുടര്‍ന്ന് രണ്ടു രാജ്യങ്ങളും തമ്മിലുള്ള ബന്ധം വഷളാക്കിയിരുന്നു.
    
</TEXT>
</DOC>