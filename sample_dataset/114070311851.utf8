<DOC>
<DOCNO>114070311851.utf8</DOCNO>
<TEXT>


           ഇന്ത്യന്‍ മുജാഹിദ്ദീന്‍ ഭീകരന്‍ കൊല്‍ക്കത്തയില്‍ പിടിയില്‍    

Thursday 3 July 2014 1:21 pm IST

കൊല്‍ക്കത്ത: ജര്‍മന്‍ ബേക്കറി സ്‌ഫോടനത്തില്‍ പങ്കുണ്ടെന്ന് സംശയിക്കപ്പെടുന്ന ഇന്ത്യന്‍ മുജാഹിദ്ദീന്‍ ഭീകരന്‍ സഹീദ് ഹുസൈന്‍ കൊല്‍ക്കത്ത പോലീസിന്റെ പിടിയില്‍.

ചിത്തപൂര്‍ പൊലീസ് സ്‌റ്റേഷന്‍ പരിധിയില്‍ നിന്നാണ് ബംഗ്ലാദേശ് പൗരനായ ഇയാള്‍ പ്രത്യേക ദൗത്യ സേനയുടെ പിടയിലായത്. ബംഗ്ലാദേശിലെ മിര്‍പൂര്‍ സ്വദേശിയായ ഇയാള്‍ ഇന്ത്യന്‍ മുജാഹിദ്ദീന് വേണ്ടി പ്രവര്‍ത്തിക്കുന്ന ഭീകരരില്‍ പ്രധാനിയാണെന്നാണ് സൂചന.

ഇന്ത്യന്‍ മുജാഹീദ്ദീനുമായി നിരന്തരമായി ബന്ധപ്പെട്ടിരുന്ന സഹീദാണ്് ഇവര്‍ക്ക് കള്ളനോട്ടുകളും സ്‌ഫോടക വസ്തുക്കളും എത്തിച്ചു കൊടുത്തിരുന്നതെന്നാണ് എസ്.ടി.എഫ് പറയുന്നത്. ഇയാളെ ഇന്ന് കോടതിയില്‍ ഹാജരാക്കും.

2010 ഫിബ്രവരി 14നാണ് ജര്‍മന്‍ ബേക്കറിയില്‍ സ്‌ഫോടനമുണ്ടായത്. സ്‌ഫോടനത്തില്‍ ഒമ്പത് പേര്‍ മരിക്കുകയും നിരവധിപേര്‍ക്ക് പരിക്കേല്‍ക്കുകയും ചെയ്തിരുന്നു.
    
</TEXT>
</DOC>