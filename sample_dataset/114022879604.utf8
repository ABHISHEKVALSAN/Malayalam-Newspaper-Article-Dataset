<DOC>
<DOCNO>114022879604.utf8</DOCNO>
<TEXT>


           ജയിലില്‍ മൊബൈല്‍ ഉപയോഗിച്ചു; തേജ്പാലിനെതിരെ കേസ്    

Friday 28 February 2014 4:26 pm IST

പനാജി: പീഡനക്കേസില്‍ തടവില്‍ കഴിയുന്ന തെഹല്‍ക എഡിറ്റര്‍ തരുണ്‍ തേജ്പാല്‍ ജയലില്‍ മൊബൈല്‍ ഫോണ്‍ ഉപയോഗിച്ചതിന് പൊലീസ് കേസെടുത്തു.

ജയിലില്‍ നടത്തിയ  തെരച്ചിലില്‍ തേജ്പാലിന്റേതടക്കം ഏഴ് മൊബൈല്‍ ഫോണുകള്‍ കണ്ടെടുത്തിരുന്നു. ഇതോടെ അദ്ദേഹത്തിന് ജയിലില്‍ നല്‍കിയിരുന്ന സൗകര്യങ്ങള്‍ പിന്‍വലിക്കും.

സഹപ്രവര്‍ത്തകയെ പീഡിപ്പിച്ച കേസില്‍ അന്‍പതുകാരനായ തരുണ്‍ തേജ്പാല്‍ കഴിഞ്ഞ നവംബര്‍ മുതല്‍ ജയിലില്‍ വിചാരണത്തടവുകാരനാണ്.

അദ്ദേഹത്തിന്റെ ജാമ്യാപേക്ഷ മാര്‍ച്ച് നാലിന് മുംബൈ കോടതി പരിഗണിക്കാനിരിക്കെയാണ് പുതിയ കേസ്.
    
</TEXT>
</DOC>