<DOC>
<DOCNO>114042494206.utf8</DOCNO>
<TEXT>


           ദല്‍ബീര്‍ സിംഗ്‌ സുഹാഗ്‌ കരസേനാ മേധാവിയാകും    

Thursday 24 April 2014 9:52 pm IST

ന്യൂദല്‍ഹി: ലെഫ്‌. ജനറല്‍ ദല്‍ബീര്‍ സിംഗ്‌ സുഹാഗിനെ കരസേനാമേധാവിയായി നിയമിച്ചേക്കും. ഇപ്പോഴത്തെ മേധാവി ബിക്രംസിംഗ്‌ ജൂലൈ 31-ന്‌ വിരമിക്കുന്ന ഒഴിവിലാണിത്‌.
ഇപ്പോള്‍ കരസേനാ ഉപമേധാവിയാണ്‌ ലെഫ്‌. ജനറല്‍ സുഹാഗ്‌. ലഫ്‌. ജന. അശോക്സിംഗ്‌, ഫിലിപ്പ്‌ കാമപോസ്‌, ട്രെയിനിംഗ്‌ കമാണ്ടര്‍മാരായ സഞ്ജീവ്‌ മധോക്‌, രാജന്‍ ബാക്ഷി എന്നിവരെയാണ്‌ പരിഗണിച്ചത്‌. 
കരസേനാമേധാവിയെ നിയമിക്കാന്‍ കേന്ദ്രസര്‍ക്കാര്‍ തിടുക്കംകാട്ടുന്നതില്‍ എതിര്‍പ്പു പ്രകടിപ്പിച്ച ബിജെപി കേന്ദ്രസര്‍ക്കാര്‍ തീരുമാനത്തിനെതിരെ തെരഞ്ഞെടുപ്പ്‌ കമ്മീഷന്‌ പരാതി നല്‍കാനൊരുങ്ങുകയാണ്‌ . തെരഞ്ഞെടുപ്പ്‌ കഴിഞ്ഞ്‌ പുതിയ സര്‍ക്കാര്‍ അധികാരത്തിലേറാന്‍ ദിവസങ്ങള്‍ മാത്രം ബാക്കി നില്‍ക്കെ ഇത്തരമൊരു തീരുമാനമെടുക്കുന്നതില്‍ രാഷ്ട്രീയ ലക്ഷ്യമുണ്ടെന്ന്‌ ബിജെപി ചൂണ്ടിക്കാട്ടി. പുതിയ നിയമനങ്ങള്‍, സ്ഥലംമാറ്റം എന്നിവയില്‍ തീരുമാനങ്ങള്‍ കൈക്കൊള്ളുമ്പോള്‍ അനുമതി വേണമെന്ന്‌ തെരഞ്ഞെടുപ്പ്‌ കമ്മീഷന്‍ മാര്‍ച്ച്‌ 27-ന്‌ പുറത്തിറക്കിയ ഉത്തരവില്‍ വ്യക്തമാക്കിയിരുന്നു.
    
</TEXT>
</DOC>