<DOC>
<DOCNO>114040890177.utf8</DOCNO>
<TEXT>


           പാക്കിസ്ഥാനി ട്രെയിനില്‍ ബോംബ് സ്‌ഫോടനം: 12 പേര്‍ കൊല്ലപ്പെട്ടു    

Tuesday 8 April 2014 5:53 pm IST

ക്വീറ്റ: ഇറാന്‍-അഫ്ഗാനിസ്ഥാന്‍ അതിര്‍ത്തിയായ പാക്കിസ്ഥാനിലെ ബലൂചിസ്ഥാന്‍ പ്രവിശ്യയില്‍ ട്രെയിനിലുണ്ടായ സ്‌ഫോടനത്തില്‍ 12 പേര്‍ കൊല്ലപ്പെട്ടു. മുപ്പതിലേറെ പേര്‍ക്ക് പരിക്കേറ്റിട്ടുണ്ട്.

ക്വീറ്റയ്ക്ക് 120 കിലോമീറ്റര്‍ തെക്ക് കിഴക്ക് മാറി സ്ഥിതി ചെയ്യുന്ന സിബി നഗരത്തില്‍ വച്ചാണ് റാവല്‍ പിണ്ടി- ബൗണ്ട് ജാഫര്‍ എക്‌സ്പ്രസില്‍ സ്‌ഫോടനമുണ്ടായത്.

പ്രവിശ്യയിലെ ഏറ്റവും വലുത് എന്ന് വിശേഷിപ്പിക്കാവുന്ന ഏറ്റുമുട്ടലില്‍ 30 വിഘടനവാദികളെ കൊന്നൊടുക്കിയതിന് ഒരു ദിവസത്തിന് ശേഷമാണ് സ്‌ഫോടനമുണ്ടായതെന്ന് സുരക്ഷാ ഭടന്‍മാര്‍ വ്യക്തമാക്കി.

എന്നാല്‍ ഏറ്റുമുട്ടലലിനെ തുടര്‍ന്നാണോ സ്‌ഫോടനമെന്ന കാര്യത്തില്‍ വ്യക്തതയില്ല. സ്‌ഫോടനത്തിന്റെ ഉത്തരവാദിത്തം ആരും ഏറ്റെടുത്തിട്ടില്ല.
    
</TEXT>
</DOC>