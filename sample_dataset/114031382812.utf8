<DOC>
<DOCNO>114031382812.utf8</DOCNO>
<TEXT>


           ചാലക്കുടിയില്‍ നിന്നു മാറിയതില്‍ വിഷമമുണ്ടെന്ന് ധനപാലന്‍    

Thursday 13 March 2014 6:53 pm IST

ന്യൂദല്‍ഹി: ചാലക്കുടിയില്‍ നിന്നു മാറേണ്ടി വന്നതില്‍ വിഷമമുണ്ടെന്ന് കെ.പി. ധനപാലന്‍ എംപി വ്യക്തമാക്കി.

എന്നാല്‍ പാര്‍ട്ടി തീരുമാനം അംഗീകരിക്കുകയാണെന്നും അദ്ദേഹം പറഞ്ഞു. പി.സി. ചാക്കോ ചാലക്കുടിയിലേക്കു മാറുകയാണെന്നും അതിനായി സഹകരിക്കണമെന്ന് പാര്‍ട്ടി തന്നോട് അഭ്യര്‍ഥിക്കുകയായിരുന്നു.

താന്‍ ചാലക്കുടിയില്‍ നിന്നു മാത്രമല്ല തൃശൂരില്‍ നിന്നും ജയിക്കുമെന്നുള്ള പാര്‍ട്ടിയുടെ വിശ്വാസം ഒരു അംഗീകാരമായാണ് കാണുന്നത്.

തൃശൂരിലും ജയിക്കുമെന്നു തന്നെയാണ് വിശ്വാസം. തീരുമാനം പാര്‍ട്ടി അടിച്ചേല്‍പ്പിച്ചതല്ല. ചാലക്കുടിയില്‍ പി.സി. ചാക്കോ തീര്‍ച്ചയായും ജയിക്കുമെന്നും ധനപാലന്‍ പറഞ്ഞു.
    
</TEXT>
</DOC>