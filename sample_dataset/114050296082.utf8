<DOC>
<DOCNO>114050296082.utf8</DOCNO>
<TEXT>


           നൈജീരിയന്‍ തലസ്ഥാനമായ അബുജയില്‍ സ്‌ഫോടനം: 19 മരണം    

Friday 2 May 2014 12:39 pm IST

അബൂജ: നൈജീരയയുടെ തലസ്ഥാനമായ അബുജയിലുണ്ടായ കാര്‍ബോംബ് സ്‌ഫോടനത്തില്‍ 19 പേര്‍ കൊല്ലപ്പെട്ടു. അറുപതോളം പേര്‍ക്ക് പരിക്കേറ്റിട്ടുണ്ട്.

ഏപ്രില്‍ 14ന് 70 പേര്‍ മരിക്കാനിടയായ സ്‌ഫോടനം നടന്ന മോട്ടോര്‍ പാര്‍ക്കിന് സമീപത്തെ നയാന്യയിലാണ് വീണ്ടും വ്യാഴാഴ്ച രാത്രിയോടെ ആക്രമണം നടന്നത്.

ബസ് സ്‌റ്റേഷന് സമീപത്തെ പോലീസ് ചെക്ക് പോയിന്റ് ലക്ഷ്യമാക്കിയാണ് സ്‌ഫോടനം നടന്നതെന്നാണ് സാക്ഷി മൊഴി.

സ്‌ഫോടനത്തിന്റെ ഉത്തരവാദിത്തം ഒരു സംഘടനയും ഏറ്റെടുത്തിട്ടില്ല.എന്നാല്‍ ഇസ്ലാമിക ഭീകര സംഘടനയായ ബൊക്കോ ഹറാമാണ് ആക്രമണത്തിന് പിന്നിലെന്നാണ് കരുതുന്നത്.
    
</TEXT>
</DOC>