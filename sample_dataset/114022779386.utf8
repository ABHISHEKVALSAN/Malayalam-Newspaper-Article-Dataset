<DOC>
<DOCNO>114022779386.utf8</DOCNO>
<TEXT>


           അഴിമതിവിരുദ്ധ ബില്ലുകള്‍ ഓര്‍ഡിനന്‍സായി കൊണ്ടുവരും    

Thursday 27 February 2014 3:02 pm IST

ന്യൂദല്‍ഹി: അഴിമതിവിരുദ്ധ ബില്ലുകള്‍ വെള്ളിയാഴ്ച ചേരുന്ന കേന്ദ്രമന്ത്രിസഭായോഗത്തില്‍ ഓര്‍ഡിനന്‍സായി കൊണ്ടുവരും. കോണ്‍ഗ്രസ് പ്രചരണസമിതി യോഗത്തിന്റേതാണ് തീരുമാനം. സോണിയാഗാന്ധിയുടെ അധ്യക്ഷതയില്‍ ചേര്‍ന്ന യോഗം രാജ്യത്തെ രാഷ്ട്രീയസ്ഥിതിഗതികള്‍ ചര്‍ച്ച ചെയ്തു. 

ആറ് അഴിമതിവിരുദ്ധബില്ലുകള്‍ ഓര്‍ഡിനന്‍സായി കൊണ്ടുവരണമെന്ന് കോണ്‍ഗ്രസ് ഉപാധ്യക്ഷന്‍ രാഹുല്‍ ഗാന്ധി യോഗത്തില്‍ നിര്‍ദേശിക്കുകയായിരുന്നു. അഴിമതി പുറത്തുകൊണ്ടുവരുന്നവരെ സംരക്ഷിക്കുന്നത് ഉള്‍പ്പടെയുള്ള ബില്ലുകളാണിത്. ആന്ധ്രാപ്രദേശില്‍ രാഷ്ട്രപതിഭരണം ഏര്‍പ്പെടുത്തണമെന്ന നിര്‍ദേശവും വെള്ളിയാഴ്ചത്തെ മന്ത്രിസഭായോഗം പരിഗണിക്കും. 
    
</TEXT>
</DOC>