<DOC>
<DOCNO>114120147351.utf8</DOCNO>
<TEXT>


           ബ്ലോക്ക് പഞ്ചായത്ത് വണ്ടാനം ഡിവിഷന്‍ ഉപതെരഞ്ഞെടുപ്പ് ചൊവ്വാഴ്ച    

Monday 1 December 2014 10:09 pm IST

        അമ്പലപ്പുഴ: അമ്പലപ്പുഴ ബ്ലോക്ക് പഞ്ചായത്ത് വണ്ടാനം ഡിവിഷന്‍ ഉപതെരഞ്ഞെടുപ്പ് ചൊവ്വാഴ്ച നടക്കും. വി. ശ്രീജിത് (ബിജെപി), എന്‍.എ. ഷംസുദീന്‍ (എല്‍ഡിഎഫ്), പി.കെ. രാജീവ് (യുഡിഎഫ്) എന്നിവരാണ് സ്ഥാനാര്‍ത്ഥികള്‍. കോണ്‍ഗ്രസിലെ ബ്ലോക്ക് പഞ്ചായത്തംഗമായിരുന്ന കെ. മോഹനന്‍ മരിച്ചതിനെ തുടര്‍ന്നാണ് ഉപതെരഞ്ഞെടുപ്പ്. അമ്പലപ്പുഴ വടക്ക് പഞ്ചായത്തിലെ ആറ് വാര്‍ഡുകളില്‍ നിന്നായി 9,000 വോട്ടര്‍മാരാണുള്ളത്. രാവിലെ ഏഴു മുതല്‍ അഞ്ച് വരെയാണ് വോട്ടെടുപ്പ് സമയം. വണ്ടാനം മെഡിക്കല്‍ കോളേജ്, നീര്‍ക്കുന്നം എസ്ഡിവി യുപി സ്‌കൂള്‍, നീര്‍ക്കുന്നം കിഴക്ക് എച്ച്‌ഐ എല്‍പി സ്‌കൂള്‍ എന്നിവിടങ്ങളാണ് വോട്ടെടുപ്പ് കേന്ദ്രങ്ങള്‍. ബുധനാഴ്ച രാവിലെ എട്ടിന് ബ്ലോക്ക് പഞ്ചായത്ത് ഓഫീസിലാണ് വോട്ടെണ്ണല്‍.
    
</TEXT>
</DOC>