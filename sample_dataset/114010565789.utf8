<DOC>
<DOCNO>114010565789.utf8</DOCNO>
<TEXT>


           വ്യാഴാഴ്ചയ്ക്കു ശേഷം കെപിസിസി പ്രസിഡന്റിനെ പ്രഖ്യാപിക്കും: ചെന്നിത്തല    

Sunday 5 January 2014 12:15 pm IST

കൊച്ചി: പുതിയ കെപിസിസി പ്രസിഡന്റിനെ വ്യാഴാഴ്ച്ചയ്ക്ക് ശേഷം മാത്രമായിരിക്കും പ്രഖ്യാപിക്കുകയെന്ന് ആഭ്യന്തര മന്ത്രി രമേശ് ചെന്നിത്തല പറഞ്ഞു. ഇതു സംബന്ധിച്ച വിഷയത്തില്‍ മുഖ്യമന്ത്രിയും ഹൈക്കമാന്‍ഡും കോണ്‍ഗ്രസ് അദ്ധ്യക്ഷ സോണിയാ ഗാന്ധിയുമായി ചര്‍ച്ച നടത്തി തീരുമാനം കൈക്കൊള്ളുമെന്നും അദ്ദേഹം പറഞ്ഞു.

ഹൈക്കമാന്‍ഡിനാണ് കെ.പി.സി.സി പ്രസിഡന്റിനെ തിരഞ്ഞെടുക്കാനുള്ള പൂര്‍ണ അവകാശം. ഏത് തീരുമാനം ഹൈക്കമാന്റ് കൈകൊണ്ടാലും അത് എല്ലാവരും അംഗീകരിക്കണമെന്നും ചെന്നിത്തല വ്യക്തമാക്കി. പ്രസിഡന്റ് സ്ഥാനം ഒഴിയാനുള്ള സന്നദ്ധത ഞാന്‍ പാര്‍ട്ടിയെ അറിയിച്ചിട്ടുണ്ട്.

പ്രസിഡന്റ് വിഷയത്തില്‍ മാധ്യമങ്ങള്‍ അഭ്യൂഹങ്ങള്‍ പരത്തരുതെന്നും ഗ്രൂപ്പടിസ്ഥാനത്തിലല്ല പ്രസിഡന്റിനെ തീരുമാനിക്കുന്നതെന്നും അദ്ദേഹം പറഞ്ഞു. നേതാക്കള്‍ക്ക് അഭിപ്രായാന്‍ അവസരമുണ്ടെങ്കിലും സോണിയാ ഗാന്ധിയായിരിക്കും അന്തിമ തീരുമാനം എടുക്കുകയെന്നും ചെന്നിത്തല പറഞ്ഞു.
    
</TEXT>
</DOC>