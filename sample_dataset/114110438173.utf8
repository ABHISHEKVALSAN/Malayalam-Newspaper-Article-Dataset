<DOC>
<DOCNO>114110438173.utf8</DOCNO>
<TEXT>


           ചുംബന സമരത്തില്‍ പങ്കെടുത്ത ആയിരം പേര്‍ക്കെതിരെ പോലീസ് കേസ്    

Tuesday 4 November 2014 5:05 pm IST

        കൊച്ചി: ചുംബന സമരത്തില്‍ പങ്കെടുത്ത ആയിരം പേര്‍ക്കെതിരെ പോലീസ് കേസെടുത്തു. ലഹളയുണ്ടാക്കാന്‍ ശ്രമം, വാഹന ഗതാഗതം തടസപ്പെടുത്തല്‍ തുടങ്ങിയ വകുപ്പുകളാണ് പോലീസ് പ്രതിഷേധക്കാര്‍ക്കെതിരേ ചുമത്തിയിരിക്കുന്നത്.

സ്ഥലത്തു നിന്നും ലഭിച്ച ദൃശ്യങ്ങളില്‍ നിന്നും പ്രതിഷേധക്കാരെ കണ്ടെത്താനാണ് ശ്രമിക്കുന്നത്.

നവംബര്‍ 2 നായിരുന്നു കൊച്ചി മറൈന്‍ ഡ്രൈവില്‍ സദാചാര ഗുണ്ടായിസത്തിനെതിരെ ചുംബന സമരം നടന്നത്. സമരത്തിനെ എതിര്‍ക്കുന്നവരും അനുകൂലിക്കുന്നവരുമായി വന്‍ ജനക്കൂട്ടമായിരുന്നു മറൈന്‍ ഡ്രൈവില്‍ എത്തിയത്.
    
</TEXT>
</DOC>