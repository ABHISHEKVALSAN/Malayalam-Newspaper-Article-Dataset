<DOC>
<DOCNO>114042494201.utf8</DOCNO>
<TEXT>


           എസ്എന്‍ഡിപി യോഗം  ജില്ലാ വനിതാസംഗമം 28ന്    

Thursday 24 April 2014 9:49 pm IST

        
കോട്ടയം: എസ്എന്‍ഡിപിയോഗം വനിതാസംഘത്തിന്റെ നേതൃത്വത്തില്‍ ജില്ലാ വനിതാസംഗമം 28ന് കോട്ടയത്തുനടക്കുമെന്ന് ഭാരവാഹികള്‍ പത്രസമ്മേളനത്തില്‍ അറിയിച്ചു. സ്ത്രീ രക്ഷ സമൂഹരക്ഷ, സമുദായ നീതി സാമൂഹ്യനീതി എന്ന മുദ്രാവാക്യം മുഴക്കി, സമൂഹിക നീതിക്കായുള്ള എസ്എന്‍ഡിപി യോഗത്തിന്റെ സമര പോരാട്ടങ്ങള്‍ക്ക് ശക്തിയേകുവാനായി വനിതാസംഘം ജില്ലാ സംഗമങ്ങള്‍ നടത്തുന്നു. കോട്ടയത്ത് ഡോ. പല്‍പുവിന്റെ മാതാവ് പപ്പമ്മയുടെ നാമധേയത്തിലുള്ള നഗറില്‍ (തിരുനക്കര മൈതാനം) 3ന് സംഗമം ആരംഭിക്കും. എസ്എന്‍ ട്രസ്റ്റ് ബോര്‍ഡ് മെമ്പര്‍ പ്രീതി നടേശന്‍ ഭദ്രദീപപ്രകാശനം നിര്‍വ്വഹിക്കും. എസ്എന്‍ഡിപിയോഗം ജനറല്‍ സെക്രട്ടറി വെള്ളാപ്പള്ളി നടേശന്‍ സംഗമം ഉദ്ഘാടനം ചെയ്യും. 
എസ്എന്‍ഡിപി യോഗം വനിതാസംഘം പ്രസിഡന്റ് കെ.പി. കൃഷ്ണകുമാരി അദ്ധ്യക്ഷത വഹിക്കും. യോഗം പ്രസിഡന്റ് ഡോ. എം.എന്‍. സോമന്‍ മുഖ്യപ്രഭാഷണം നടത്തും. വൈസ് പ്രസിഡന്റ് തുഷാര്‍ വെള്ളാപ്പള്ളി സംഗമസന്ദേശം നല്‍കും. വനിതാസംഘം സെക്രട്ടറി അഡ്വല. സംഗീത വിശ്വനാഥന്‍ ആമുഖ പ്രസംഗം നിര്‍വ്വഹിക്കും. യോഗം ദേവസ്വം സെക്രട്ടറി സന്തോഷ് അരയാക്കണ്ടി, കോട്ടയം യൂണിയന്‍ പ്രസിഡന്റ് എ.ജി. തങ്കപ്പന്‍, വനിതാസംഘം കോട്ടയം യൂണിയന്‍ പ്രസിഡന്റ് ഷൈലജ രവീന്ദ്രന്‍, മീനച്ചില്‍ യൂണിയന്‍ പ്രസിഡന്റ് അംബികാ സുകുമാരന്‍, ചങ്ങനാശേരി യൂണിയന്‍ പ്രസിഡന്റ് ശോഭ ജയചന്ദ്രന്‍, ഹൈറേഞ്ച് യൂണിയന്‍ പ്രസിഡന്റ്അരുണ ബാബു, എരുമേലി യൂണിയന്‍ പ്രസിഡന്റ് ശ്യാമള മോഹന്‍ദാസ്, കടുത്തുരുത്തി യൂണിന്‍ പ്രസിഡന്റ് കോമളം വിജയന്‍, വൈക്കം യൂണിയന്‍ പ്രസിഡന്റ് മണി മോഹന്‍ എന്നിവര്‍ ആശംസകള്‍ അര്‍പ്പിക്കും. കോട്ടയം ജില്ലാ വനിതാസംഘം കോ- ഓര്‍ഡിനേഷന്‍ കമ്മറ്റി ചെയര്‍പേഴ്‌സണ്‍ തങ്കമണി തങ്കപ്പന്‍ സ്വാഗതവും ജനറല്‍ കണ്‍വീനര്‍ സുഭദ്ര മോഹന്‍ നന്ദിയും പറയും.
പത്രസമ്മളനത്തില്‍ വനിതാസംഗമം കോ-ഓര്‍ഡിനേഷന്‍ കമ്മറ്റി ചെയര്‍പേഴ്‌സണ്‍ തങ്കമണി തങ്കപ്പന്‍, വൈസ് ചെയര്‍ പേഴ്‌സണ്‍ ലക്ഷ്മിക്കുട്ടി ടീച്ചര്‍, ജനറല്‍ കണ്‍വീനര്‍ സുഭദ്രാ മോഹനന്‍, ജോയിന്റ് കണ്‍വീനര്‍ പത്മാ സുകുമാരന്‍, ഖജാന്‍ജി സിന്ധു മുരളീധരന്‍ എന്നിവര്‍ പങ്കെടുത്തു.

    
</TEXT>
</DOC>