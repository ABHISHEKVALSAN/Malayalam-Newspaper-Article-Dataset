<DOC>
<DOCNO>114042393713.utf8</DOCNO>
<TEXT>


           മോദിക്കെതിരെ ലഘുലേഖ: മധുസൂദനന്‍ മിസ്ത്രിക്കെതിരെ കേസെടുത്തു    

Wednesday 23 April 2014 12:30 pm IST

വഡോദര: വഡോദരയിലെ ബിജെപി സ്ഥാനാര്‍ത്ഥി നരേന്ദ്രമോദിയെ അപകീര്‍ത്തിപ്പെടുത്തുന്ന തരത്തില്‍ ലഘുലേഖ പ്രസിദ്ധീകരിച്ചതിന് കോണ്‍ഗ്രസ് സ്ഥാനാര്‍ത്ഥി മധുസൂദനന്‍ മിസ്ത്രിക്കെതിരെ പോലീസ് കേസെടുത്തു. മഞ്ചല്‍‌പൂര്‍ പോലീസ് സ്റ്റേഷനിലെ ഇന്‍‌സ്‌പെക്ടര്‍ മുനാഫ് പത്താനാണ് മിസ്ത്രിക്കെതിരെ കേസ് രജിസ്റ്റര്‍ ചെയ്തത്. 

മോദി അഴിമതിയുടെ പശ്ചാത്തലമുള്ള ആളാണെന്നും ഒരു വനിതാ വാസ്തുശില്പിയുടെ ആവശ്യമില്ലാത്ത കാര്യങ്ങളില്‍ ഇടപെട്ട് അവര്‍ക്ക് മാനഹാനി ഉണ്ടാക്കിയ ആ‍ളാണെന്നും മിസ്ത്രി തന്റെ ലഘുലേഖയില്‍യില്‍ പറഞ്ഞിരുന്നു. എന്നാല്‍ താന്‍ തെരഞ്ഞെടുപ്പു കമ്മീഷന്റെ അനുമതിയോടെയാണ് ലഘുലേഖ തയാറാക്കിയതെന്നും തനിക്കെതിരെ വെറുതെ കേസെടുത്ത ജില്ലാ കലകട്റെയും വഡോദര പൊലീസ് കമ്മീഷണറെയും സ്ഥലം മാറ്റണമെന്ന് മിസ്ത്രി മ്മീഷനോടാവശ്യപ്പെട്ടു. 

നേരത്തെ നരേന്ദ്ര മോദിയുടെ പോസ്റ്റര്‍ വലിച്ചുകീറി സ്വന്തം പോസ്റ്റര്‍ ഒട്ടിക്കാന്‍ ശ്രമിച്ചതിന് മധുസൂദനന്‍ മിസ്ത്രിയെയും കൂട്ടരെയും പൊലീസ് അറസ്റ്റ് ചെയ്തിരുന്നു. വഡോദരയില്‍ പോസ്റ്റര്‍ ഒട്ടിക്കാന്‍ കോണ്‍ഗ്രസിന് ആവശ്യത്തിന് സ്ഥലം അനുവദിക്കാത്തത് കൊണ്ടാണ് തങ്ങള്‍ മോദിയുടെ പോസ്റ്റര്‍ വലിച്ചു കീറിയത് എന്നാണ് മിസ്ത്രി ഈ സംഭവത്തെ ന്യായീകരിച്ചത്. 
    
</TEXT>
</DOC>