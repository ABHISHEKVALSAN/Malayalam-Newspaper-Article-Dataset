<DOC>
<DOCNO>114012370400.utf8</DOCNO>
<TEXT>


           എ‌ടി‌എം തട്ടിപ്പ് : പ്രതികള്‍ അറസ്റ്റില്‍    

Thursday 23 January 2014 2:33 pm IST

        തലശ്ശേരി: കണ്ണൂര്‍ ധര്‍മ്മടത്ത് സ്വകാര്യ ബാങ്ക് എടി‌എമ്മില്‍ നിക്ഷേപിക്കാന്‍ കൊണ്ടു പോയ പണം തട്ടിയ കേസില്‍ രണ്ട് പ്രതികള്‍ അറസ്റ്റില്‍. ധര്‍മ്മടം സ്വദേശികളായ മൂര്‍ക്കോത്ത് ഹൗസില്‍ എം.ജെ. മൃണാള്‍ (36), ജാനകി വില്ലയില്‍ എം. ശരത് (23) എന്നിവരാണ് അറസ്റ്റിലായത്.

മൈസൂരില്‍ നിന്നും കഴിഞ്ഞ ദിവസം രാത്രിയാണ് പ്രതികളെ പിടികൂടിയത്. രണ്ട് കോടിയോളം രൂപയാണ് ഇവര്‍ തട്ടിയെടുത്തത്.  മുംബൈ ആസ്ഥാനമായി പ്രവര്‍ത്തിക്കുന്ന റൈറ്റര്‍ സെയ്ഫ് ഗാര്‍ഡ് എന്ന സ്വകാര്യ സ്ഥാപനമാണ് പണം ഇവരെ ഏല്‍പ്പിച്ചത്. പണം മോഷ്ടിച്ച വിവരം പുറത്തറിഞ്ഞതോടെ രണ്ടുപേരും സ്ഥലം വിടുകയായിരുന്നു. 

പ്രതികളെ ഒളിവില്‍ പോകാന്‍ സഹായിച്ച ധര്‍മ്മടം സ്വദേശിയെ നേരത്തെ പോലീസ് അറസ്റ്റ് ചെയ്തിരുന്നു. മറ്റൊരു കേസില്‍ മൈസൂര്‍ പോലീസ് ഇവരെ പിടികൂടിയതോടെയാണ് എ.ടി.എം. തട്ടിപ്പ് കേസിലെ പ്രതികളെ കണ്ടെത്താന്‍ സാധിച്ചത്. 
    
</TEXT>
</DOC>