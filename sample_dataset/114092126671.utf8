<DOC>
<DOCNO>114092126671.utf8</DOCNO>
<TEXT>


           ഉദയകുമാറിന്റെ വീട്ടില്‍ ഗവര്‍ണര്‍ സന്ദര്‍ശനം നടത്തി    

Sunday 21 September 2014 11:00 pm IST

        മുഹമ്മ: അന്തരിച്ച പ്രശസ്ത വോളിബോള്‍ താരവും അര്‍ജുന അവാര്‍ഡ് ജേതാവുമായ കെ. ഉദയകുമാറിന്റെ വീട്ടില്‍ ഗവര്‍ണര്‍ പി. സദാശിവം സന്ദര്‍ശനം നടത്തി. വൈകിട്ട് മൂന്നരയോടെയാണ് അദ്ദേഹം ഉദയകുമാറിന്റെ മാരാരിക്കുളത്തെ വീട്ടിലെത്തിയത്. ഉദയകുമാറിന്റെ അമ്മ അമ്മിണിയമ്മ, ഭാര്യ ലേഖ, മക്കളായ അഞ്ജലി, പല്ലവി എന്നിവരെ ആശ്വസിപ്പിച്ച ശേഷമാണ് മടങ്ങിയത്. 2006 മുതല്‍ ഗവര്‍ണര്‍മാരുടെ എഡിസിയായി പ്രവര്‍ത്തിച്ചുവരികയായിരുന്നു ഉദയകുമാര്‍. ജസ്റ്റിസ് പി. സദാശിവം ഗവര്‍ണറായപ്പോള്‍ അദ്ദേഹത്തിന്റെയും എഡിസി ഉദയകുമാര്‍ ആയിരുന്നു. ഗവര്‍ണറോടൊപ്പം തോമസ് ഐസക് എംഎല്‍എയും ഉണ്ടായിരുന്നു.
    
</TEXT>
</DOC>