<DOC>
<DOCNO>114020473156.utf8</DOCNO>
<TEXT>


           നിരന്തര സമ്പര്‍ക്കം    

Tuesday 4 February 2014 8:46 pm IST

എന്നോടുള്ള നിന്റെ സ്നേഹം നിശബ്ദവും അന്തര്‍ലീനവുമായിരിക്കണം. നിന്റെ ചിന്തകള്‍ പവിത്രമാക്കുന്നതില്‍ കൂടെ, മൃദുഭാഷണത്തിനുള്ള യത്നത്തില്‍ കൂടെ, നിസ്വാര്‍ഥ പ്രവൃത്തികള്‍ നിര്‍വഹിക്കുന്നതിലൂടെ, നിനക്ക്‌ എന്നോടുള്ള സ്നേഹത്തെ പ്രസ്പഷ്ടമാക്കാം. നിന്റെ ഉള്ളില്‍ (എന്റെ ഊര്‍ജമാകുന്ന) ബട്ടണ്‍ ഞാന്‍ വച്ചിട്ടുണ്ട്‌. ഇത്‌ പ്രവര്‍ത്തിപ്പിക്കണമെങ്കില്‍ ഒരു കമ്പി ഈ സ്വിച്ചിനോട്‌ ഘടിപ്പിക്കേണ്ടതുണ്ട്‌. ഞാനുമായിട്ടുള്ള നിരന്തര സമ്പര്‍ക്കം കൊണ്ടേ ഈ കമ്പിയില്‍ക്കൂടെ മാത്രമേ എന്റെ ദിവ്യപ്രേമത്തിന്റെ ഊര്‍ജം പ്രവഹിക്കുകയുള്ളൂ. നിന്നില്‍ നിക്ഷിപ്തമായ ജോലികള്‍ നിര്‍വഹിക്കാന്‍ സാധിക്കുകയുള്ളൂ.
നിന്റെ ജീവിതത്തിന്റെ ഓരോ ഇടവേളയിലും (സ്നേഹത്തിന്റെ) ബഹിര്‍ഗമനത്തിനുവേണ്ടിയുള്ള ഒരുക്കങ്ങള്‍ ഞാന്‍ ചെയ്തിട്ടുണ്ട്‌. പവിത്രമായ മനസ്സോടെ അവയെ അന്വേഷിക്കൂ. എ പ്പോഴും ഞാനുമായി സമ്പര്‍ ക്കം പുലര്‍ത്തൂ. എന്നേയും എന്റെ ദിവ്യപ്രേമത്തെയും അനുഭവിക്കൂ. വേറൊന്നിനെയും ആഗ്രഹിക്കരുത്‌.
- ശ്രീ സത്യസായിബാബ

</TEXT>
</DOC>