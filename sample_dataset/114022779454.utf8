<DOC>
<DOCNO>114022779454.utf8</DOCNO>
<TEXT>


           പൂര്‍ണ സത്ത    

Thursday 27 February 2014 10:42 pm IST

        അകാരോകാരമകാങ്ങളില്‍ 'അമാത്ര'യായ 'ഓം' എന്ന്  വിളിക്കപ്പെടുന്ന സാമാന്യവ്യവഹാരവുമുണ്ട്; അതാണ്  ജാഗ്രത്സ്വപ്നസുഷുപ്ത്യവസ്ഥാത്രയത്തിലും ഉടനീളം കിടക്കുന്നതും ആവരണം  ചെയ്തുനില്‍ക്കുന്നതുമായി പറയപ്പെടുന്നത്. അനുഭവിക്കുന്നവനും  സ്മരിക്കുന്നവനും ഒരേ ആള്‍ തന്നെയായിരിക്കണമെന്നതാണ് സ്മൃതിയുടെ നിയമം;  അല്ലെങ്കില്‍ 'സ്മരിക്കുക' സാധ്യമല്ല. ഈ മൂന്ന് വ്യത്യസ്ത തലങ്ങളിലും  ഉണ്ടാവുന്ന അനുഭവങ്ങളെ നമുക്ക് സ്മരിക്കാന്‍ കഴിയുന്നതുകൊണ്ട്, ആ മൂന്ന്  തലങ്ങളിലും ഉണ്ടാവുന്ന സംഭവവികാസങ്ങള്‍ക്ക് സാക്ഷിയായി നില്‍ക്കുന്ന ഒരേ  ഒരു സാമാന്യതത്വവും ഉണ്ടായിരിക്കണമെന്നത് അവശ്യം ആവശ്യമായിവരുന്നു.  ജാഗ്രല്ലോകത്തില്‍ സന്നിദാനം ചെയ്യുന്നതും, സ്വപ്നസഞ്ചാലകവും  പ്രകാശവുമായിരിക്കുന്നതും, സുഷുപ്തിലോകത്തിന്റെ വിദൂരനിരീക്ഷണം  ചെയ്യുന്നതും, ഈ മൂന്നു ലോകങ്ങളുടേയും ഉപാധികളാല്‍, അതേ സമയം,  സംബന്ധമല്ലാത്തതുമായ ഒരു പൂര്‍ണസത്ത നമ്മില്‍ ഉണ്ടായിരിക്കുകതന്നെ വേണം. ഈ  പൂര്‍ണസത്തയെയാണ് നാലാമത്തെ അവസ്ഥയായ 'തുരീയം' അഥവാ സത്യവുംഅചഞ്ചലവും  ചിദാത്മകവുമായ തത്വം എന്നു വിളിക്കുന്നത്.

- സ്വാമി ചിന്മയാനന്ദന്‍

</TEXT>
</DOC>