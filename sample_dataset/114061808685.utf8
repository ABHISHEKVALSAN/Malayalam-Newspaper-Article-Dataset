<DOC>
<DOCNO>114061808685.utf8</DOCNO>
<TEXT>


           കേരളത്തിലെ അനാഥാലയങ്ങളുടെ ലക്ഷ്യം കച്ചവടമെന്ന് റിപ്പോര്‍ട്ട്     

Wednesday 18 June 2014 2:42 pm IST

റാഞ്ചി: കേരളത്തിലെ ഒട്ടുമിക്ക അനാഥാലയ നടത്തിപ്പുകാരുടെ ലക്ഷ്യം കച്ചവടമാണെന്ന് ജാര്‍ഖണ്ഡ് അന്വേഷണ സംഘത്തിന്റെ റിപ്പോര്‍ട്ട്. വിദേശത്ത് നിന്ന് പരമാവധി പണം വാങ്ങിയെടുക്കാന്‍ അന്യ സംസ്ഥാനങ്ങളില്‍ നിന്ന് അനാഥാലയങ്ങള്‍ കുട്ടികളെ എത്തിക്കുന്നുവെന്ന് അന്വേഷണസംഘത്തിന്റെ റിപ്പോര്‍ട്ടില്‍ പറയുന്നു. 
സര്‍ക്കാറിന്റെ ഗ്രാന്റ് കിട്ടുന്നതിന് വേണ്ടിയാണ് ഇത്തരം അനാഥാലയങ്ങള്‍ പുറത്ത് നിന്ന് കുട്ടികളെ കടത്തുന്നതെന്നും ജാര്‍ഖണ്ഡ് ലേബര്‍ കമ്മിഷണര്‍ മനീഷ് രഞ്ജന്‍ ഐഎഎസ് മുഖ്യമന്ത്രി ഹേമന്ദ് സോറന് സമര്‍പ്പിച്ച റിപ്പോര്‍ട്ടില്‍ പറയുന്നു. റിപ്പോര്‍ട്ടില്‍ മുക്കം യത്തീംഖാനയെക്കുറിച്ചും പരാമര്‍ശമുണ്ട്.  
ജാര്‍ഖണ്ഡില്‍ നിന്നും മുക്കം യത്തീംഖാനയില്‍ എത്തിച്ച കുട്ടികളെ വിവാദങ്ങളെ തുടര്‍ന്ന് മടക്കി അയിച്ചിരുന്നു. ഇതേത്തുടര്‍ന്നാണ് ജാര്‍ഖണ്ഡ് സര്‍ക്കാര്‍ അന്വേഷണം നടത്തിയത്.

</TEXT>
</DOC>