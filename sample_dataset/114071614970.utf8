<DOC>
<DOCNO>114071614970.utf8</DOCNO>
<TEXT>


           സര്‍ക്കാര്‍ എയിംസ് വിഷയത്തില്‍ അലംഭാവം കാണിച്ചിട്ടില്ല: വി.എസ്.ശിവകുമാര്‍    

Wednesday 16 July 2014 12:34 pm IST

തിരുവനന്തപുരം: സംസ്ഥാന സര്‍ക്കാര്‍ എയിംസിന്റെ കാര്യത്തില്‍ അലംഭാവം കാണിച്ചിട്ടില്ലെന്ന് ആരോഗ്യമന്ത്രി വി.എസ്.ശിവകുമാര്‍ പറഞ്ഞു.

എയിംസ് വിഷയത്തില്‍ കാലതാമസം വരുത്തിയെന്ന് ആരോപിച്ച് പ്രതിപക്ഷം ഉന്നയിച്ച  അടിയന്തര പ്രമേയ നോട്ടീസിന് മറുപടി പറയുകയായിരുന്നു മന്ത്രി. പ്രതിപക്ഷത്ത് നിന്ന് പി.ടി.എ.റഹിം കൊണ്ടുവന്ന അടിയന്തര പ്രമേയ നോട്ടീസ് കൊണ്ടു വന്നത്.

എയിംസ് സ്ഥാപിക്കുന്നതിനായി നാല് സ്ഥലങ്ങള്‍ കണ്ടെത്തിയതായും ശിവകുമാര്‍ നിയമസഭയില്‍ വ്യക്തമാക്കി.

തിരുവനന്തപുരത്ത് നെട്ടുകാല്‍ത്തേരി, കോട്ടയത്ത് മെഡിക്കല്‍ കോളേജും അതിനോട് ചേര്‍ന്നുള്ള സ്ഥലവും, എറണാകുളത്ത് കളമശേരിയില്‍ എച്ച്.എം.ടി കോമ്പൗണ്ടിലെ 200 ഏക്കര്‍, കോഴിക്കോട് കിനാലൂരില്‍ കെ.എസ്.ഐ.ഡി.സിയുടെ കൈവശമുള്ള എസ്‌റ്റേറ്റ് എന്നിവ എയിംസ് സ്ഥാപിക്കുന്നതിന് കേന്ദ്രത്തോട് ശുപാര്‍ശ ചെയ്യാന്‍ തീരുമാനിച്ചതായി ശിവകുമാര്‍ പറഞ്ഞു. ഇക്കാര്യം ഇന്ന് കേന്ദ്രത്തിന് സമര്‍പ്പിക്കുമെന്നും അദ്ദേഹം അറിയിച്ചു.
    
</TEXT>
</DOC>