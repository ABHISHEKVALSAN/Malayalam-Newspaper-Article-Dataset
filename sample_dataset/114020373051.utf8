<DOC>
<DOCNO>114020373051.utf8</DOCNO>
<TEXT>


           ലോക ക്യാന്‍സര്‍ ദിനം-അമൃതയില്‍ വിപുല പരിപാടികള്‍    

Monday 3 February 2014 10:06 pm IST

        കൊച്ചി: അമ്യത ഇന്‍സ്റ്റിറ്റിയൂട്ട്‌ ഓഫ്‌ മെഡിക്കല്‍ സയന്‍സസില്‍ ലോക ക്യാന്‍സര്‍ ദിനം വിപുലമായ പരിപാടികളോടെ ആചരിക്കും. 
ഫെബ്രുവരി 4-ാ‍ം തീയതി രാവിലെ 10.00ന്‌ ലോക ക്യാന്‍സര്‍ ദിനാചരണത്തിന്റെ ഉല്‍ഘാടനം കെ.പി.ധനപാലന്‍ എം.പി.യും സിനിമാതാരം ദേവനും ചേര്‍ന്നു നിര്‍വഹിക്കും. ബ്രഹ്മചാരിണി കരുണാമൃത ചൈതന്യ ഭദ്രദീപം കൊളുത്തും. 
മെഡിക്കല്‍ ഡയറക്ടര്‍ ഡോ.പ്രേംനായര്‍, മെഡിക്കല്‍ സൂപ്രണ്ടന്റ്‌ ഡോ.സഞ്ജീവ്‌ കെ.സിങ്ങ്‌, മെഡിക്കല്‍ ഓണ്‍കോളജി വിഭാഗം മേധാവി ഡോ.പവിത്രന്‍.കെ., സര്‍ജിക്കല്‍ ഓണ്‍കോളജി വിഭാഗം മേധാവി ഡോ.വിജയകുമാര്‍ ഡി.കെ., റേഡിയേഷന്‍ ഓണ്‍കോളജി വിഭാഗം മേധാവി ഡോ:എം.ദിനേശ്‌, പെയിന്‍ ആന്റ്‌ പാലിയേറ്റിവ്‌ വിഭാഗം മേധാവി ഡോ:പി.രാംകുമാര്‍, ഡോ:മിഷേല്‍ ആന്റണി എന്നിവര്‍ സംസാരിക്കും. 
    
</TEXT>
</DOC>