<DOC>
<DOCNO>114061708357.utf8</DOCNO>
<TEXT>


           ഓപ്പറേഷന്‍ കുബേര: പൊലീസ് നടപടി തടയാനാവില്ലെന്ന് ഹൈക്കോടതി    

Tuesday 17 June 2014 3:17 pm IST

കൊച്ചി: ഓപ്പറേഷന്‍ കുബേരയുടെ പേരിലുള്ള പൊലീസ് നടപടികള്‍ തടയാനാവില്ലെന്ന് ഹൈക്കോടതി. പൊലീസ് നടപടികള്‍ പീഡനമാകുന്നുവെന്ന് കാണിച്ച് ഒരു വിഭാഗം പണമിടപാടുകാര്‍ നല്‍കിയ ഹര്‍ജിയിലാണ് കോടതി പരാമര്‍ശം. പരിശോധനകള്‍ നിയമവിധേയമായി നടത്തണമെന്നും ചീഫ് ജസ്റ്റിസ് മഞ്ജുള ചെലൂ‍ര്‍ അധ്യക്ഷയായ ഡിവിഷന്‍ ബഞ്ച് നിര്‍ദേശിച്ചു.

പൊലീസില്‍ പണമിടപാടുകാര്‍ക്ക് വലിയ സ്വാധീനം ഉള്ളതിനാല്‍ നടപടികള്‍ ഫലപ്രദമാകുന്നില്ല. ഇത് വളരെ ഗൌരവമുള്ള കാര്യമാണ്. പണമിടപാടുകാരുടെ സ്വാധീനമുള്ളതിനാല്‍ തന്നെ പൊലീസിന് വേണ്ടവധിം പരിശോധന നടത്താനാവുന്നില്ലെന്ന സുപ്രധാന നിരീക്ഷണവും ഹൈക്കോടതി നടത്തി.

 
    
</TEXT>
</DOC>