<DOC>
<DOCNO>114091123214.utf8</DOCNO>
<TEXT>


           ജയിലിലെ ഫോണ്‍ വിളി അഞ്ചു പേരുടെ അറസ്റ്റ് രേഖപ്പെടുത്തി    

Thursday 11 September 2014 9:38 pm IST

        തൃശൂര്‍: വിയ്യൂര്‍ സെന്‍ട്രല്‍ ജയലിനുള്ളില്‍ മൊബൈല്‍ ഫോണ്‍ ഉപയോഗിച്ച കേസില്‍ അഞ്ചു തടവുകാരുടെ അറസ്റ്റ് രേഖപ്പെടുത്തി. ടി.പി.ചന്ദ്രശേഖരന്‍ വധക്കേസിലെ കുറ്റവാളികളായ കിര്‍മാണി മനോജ്, എം.സി. അനൂപ്, മുഹമ്മദ് ഷാഫി, പെരിഞ്ഞനം നവാസ് വധക്കേസിലെ വിചാരണത്തടവുകാരായ രാമദാസ്, കൂട്ടു പ്രതി സനീഷ് എന്നിവരുടെ അറസ്റ്റാണ് പേരാമംഗലം സിഐ അബ്ദുള്‍ മുനീറിന്റെ നേതൃത്വത്തിലുള്ള സംഘം രേഖപ്പടുത്തിയത്.

പൂജപ്പുര സെന്‍ട്രല്‍ ജയിലിലേക്ക് മാറ്റിയ അണ്ണന്‍ സിജിത്തിന്റെ അറസ്റ്റ് വരും ദിവസങ്ങളില്‍ രേഖപ്പെടുത്തും. ജുഡീഷ്യല്‍ മജിസ്‌ട്രേറ്റ് കോടതിയുടെ ്യൂനിര്‍ദേശ പ്രകാരം ജയില്‍ ്യൂനിയമവും സര്‍വീസ് മാേനജ്‌മെന്റ് ആക്റ്റ് 2010 പ്രകാരവുമാണ് ഇവരുടെ അറസ്റ്റ് രേഖപ്പെടുത്തിയിരിക്കുന്നത്. ഇക്കഴിഞ്ഞ ജൂണില്‍ വിയ്യൂര്‍ സെന്‍ട്രല്‍ ജയിലിനുള്ളില്‍ ്യൂനടത്തിയ പരിശോധനയിലാണ് മൊബൈല്‍ ഫോണുകള്‍ കണ്ടെടുത്തത്.
    
</TEXT>
</DOC>