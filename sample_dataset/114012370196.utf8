<DOC>
<DOCNO>114012370196.utf8</DOCNO>
<TEXT>


           തെരഞ്ഞെടുപ്പില്‍ സിപിഎം നിലപാട്‌ വ്യക്തമാക്കണം: എം.ടി. രമേഷ്‌     

Thursday 23 January 2014 8:10 pm IST

        അമ്പലത്തറ : 14-ാം ലോകസഭയില്‍ നടക്കാന്‍ പോകുന്ന തെരഞ്ഞെടുപ്പില്‍ ബിജെപിയെയും കോ ണ്‍ഗ്രസ്സിനെയും എതിര്‍ത്ത്‌ മൂന്നാം മുന്നണിക്ക്‌ ശ്രമിക്കുന്ന സിപിഎം തെരഞ്ഞെടുപ്പ്‌ കഴിഞ്ഞാല്‍ ആരുടെ കൂടെ നില്‍ക്കുമെന്ന്‌ ജനങ്ങളോട്‌ തുറന്ന്‌ പറയാന്‍ സിപിഎം ആര്‍ജ്ജവം കാണിക്കണമെന്ന്‌ ബിജെപി സംസ്ഥാന വൈസ്‌ പ്രസിഡണ്ട്‌ എം.ടി.രമേശ്‌ ആവശ്യപ്പെട്ടു. ബിജെപി കോടോം - ബേളൂറ്‍ പഞ്ചായത്ത്‌ കമ്മിറ്റി മൂന്നാം മൈലില്‍ സംഘടിപ്പിച്ച സ്വര്‍ഗ്ഗീയ കെ.പി.ഭാസ്ക്കരണ്റ്റെ അനുസ്മരണ പൊതുയോഗത്തില്‍ സംസാരിക്കുകയായിരുന്നു അദ്ദേഹം. 32 കൊല്ലക്കാലം പശ്ചിമബംഗാളില്‍ ഭരണം കൈയ്യാളിയ സിപിഎം അവിടെ തകര്‍ന്നടിയുക മാത്രമല്ല നേതാക്കള്‍ക്ക്‌ പുറത്തിറങ്ങാന്‍ പറ്റാത്ത സ്ഥിതിയാണ്‌ നിലവിലുള്ളത്‌. അതാണ്‌ അവിടുത്തെ ഭരണനേട്ടമെന്നും കൊല്ലും കൊലയും മുഖമുദ്രയാക്കിയ മാര്‍ക്സിസ്റ്റ്‌ പാര്‍ട്ടിയെയും അഴിമതിയും വിലക്കയറ്റവും ന്യൂനപക്ഷ പ്രീണനവും മുഖമുദ്രയാക്കിയ കോണ്‍ഗ്രസിനെയും പരാജയപ്പെടുത്തി വരുന്ന തെരഞ്ഞെടുപ്പില്‍ ശക്തവും സുസ്ഥിരവുമായ ഭരണത്തിന്‌ കേരള ജനത നരേന്ദ്രമോഡിക്ക്‌ ഒപ്പം നില്‍ക്കുമെന്നും ഒരു വലിയ ജനകീയ മുന്നേറ്റം സാധ്യമാകുമെന്നും അദ്ദേഹം പറഞ്ഞു. യോഗത്തില്‍ ജില്ലാ പ്രസിഡണ്ട്‌ സുരേഷ്‌ കുമാര്‍ ഷെട്ടി, വൈസ്‌ പ്രസിഡണ്ട്‌ കൊവ്വല്‍ ദാമോദരന്‍, മണ്ഡലം പ്രസിഡണ്ട്‌ ഇ.കൃഷ്ണന്‍, കര്‍ഷക മോര്‍ച്ച സംസ്ഥാന വൈസ്‌ പ്രസിഡണ്ട്‌ എസ്‌.കെ.കുട്ടന്‍, കര്‍ഷക മോര്‍ച്ച ജില്ലാ പ്രസിഡണ്ട്‌ സുകുമാരന്‍ കാലിക്കടവ്‌, ശങ്കരന്‍ വാഴക്കോട്‌, കാനത്തില്‍ കണ്ണന്‍, രോഹിണി കാനത്തൂറ്‍, പി.ഭരതന്‍ പോര്‍ക്കളം എന്നിവര്‍ പ്രസംഗിച്ചു. ഉണ്ണികൃഷ്ണന്‍ വെള്ളമുണ്ട അദ്ധ്യക്ഷത വഹിച്ചു. എന്‍.രാമചന്ദ്രന്‍ സ്വാഗതവും സി.കുഞ്ഞമ്പു നന്ദിയും പറഞ്ഞു. 
    
</TEXT>
</DOC>