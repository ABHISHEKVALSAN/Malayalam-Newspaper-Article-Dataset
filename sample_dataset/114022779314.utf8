<DOC>
<DOCNO>114022779314.utf8</DOCNO>
<TEXT>


           നാവികസേനാ മേധാവി രാജിവെച്ചു    

Thursday 27 February 2014 9:42 am IST

ന്യൂദല്‍ഹി: സിന്ധുരത്ന അപകടത്തിന്റെ പശ്ചാത്തലത്തില്‍ നാവികസേനാ മേധാവി അഡ്മിറല്‍ ഡി.കെ. ജോഷി രാജിവച്ചു. അദ്ദേഹത്തിന്റെ രാജി പ്രതിരോധ മന്ത്രാലയം അംഗീകരിച്ചതായാണ്‌ റിപ്പോര്‍ട്ട്‌. പുതിയ മേധാവിയെ നിയമിക്കുന്നതുവരെ വൈസ്‌ അഡ്മിറല്‍ റോബിന്‍ ധൊവാന്‍ താത്കാലിക ചുമതല വഹിക്കും. 

തുടര്‍ച്ചയായ അപകടങ്ങളുടെ ധാര്‍മ്മിക ഉത്തരവാദിത്തം ഏറ്റെടുത്താണ്‌ രാജിയെന്ന്‌ ഡി.കെ. ജോഷി പറഞ്ഞു. കഴിഞ്ഞ ഏഴുമാസത്തിനിടെ പത്ത്‌ അപകടങ്ങളെ സേനയ്ക്ക്‌ അഭിമുഖീകരിക്കേണ്ടിവന്നു. അതില്‍ മൂന്നെണ്ണത്തിന്‌ ഇരയായത്‌ അന്തര്‍വാഹിനികളും. സിന്ധുരത്ന ദുരന്തത്തെ സംബന്ധിച്ച്‌ നാവികസേനയോട്‌ പ്രതിരോധമന്ത്രാലയം വിശദ റിപ്പോര്‍ട്ട്‌ ആവശ്യപ്പെട്ടിരുന്നു.

    
</TEXT>
</DOC>