<DOC>
<DOCNO>114060705958.utf8</DOCNO>
<TEXT>


           വിയ്യൂര്‍ ജയിലില്‍ സിം കാര്‍ഡ് കിട്ടിയത്; ഉടമയെ കണ്ടെത്തി    

Saturday 7 June 2014 1:26 pm IST

തൃശൂര്‍: വിയ്യൂര്‍ സെന്‍ട്രല്‍ ജയിലില്‍ ടി.പി.ചന്ദ്രശേഖരന്‍ വധക്കേസിലെ പ്രതിയുടെ സെല്ലില്‍ നിന്നു പിടിച്ച സിം കാര്‍ഡിന്റെ ഉടമയെ കണ്ടെത്തി.  കോഴിക്കോട് പന്തീരങ്കാവ് സ്വദേശിയുടെ പേരിലുള്ളതാണ് സിം കാര്‍ഡ്.

ഒരു വര്‍ഷത്തോളമായി സിം കാര്‍ഡ് ഉപയോഗിച്ചു വരികയാണെന്നും ഈ സിംകാര്‍ഡില്‍ നിന്ന് ആയിരത്തിലധികം കോളുകള്‍ പോയിട്ടുണ്ടെന്നും പൊലീസ് കണ്ടെത്തി.

ടി.പി വധക്കേസ് പ്രതി അണ്ണന്‍ സിജിത്തിന്റെ സെല്ലില്‍ നിന്നാണ് സിം കിട്ടിയത്. കഴിഞ്ഞദിവസം നടത്തിയ പരിശോധനയില്‍ ടി.പി വധക്കേസിലെ പ്രതി മുഹമ്മദ് ഷാഫിയുടെ സെല്ലില്‍ നിന്നു മൊബൈല്‍ ഫോണും കണ്ടെത്തിയിരുന്നു.
    
</TEXT>
</DOC>