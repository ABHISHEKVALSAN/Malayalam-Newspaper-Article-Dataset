<DOC>
<DOCNO>114093029200.utf8</DOCNO>
<TEXT>


           കനത്തമഴയില്‍ വാഹന ഗതാഗതം തടസപ്പെട്ടു    

Tuesday 30 September 2014 10:01 pm IST

കനത്തമഴയെ തുടര്‍ന്ന് കടുത്തുരുത്തി-തോട്ടുവാ റോഡില്‍ വെള്ളംകയറിയ നിലയില്‍
കടുത്തുരുത്തി: ചൊവ്വാഴ്ച ഉച്ചയ്ക്കുണ്ടായ കനത്ത മഴയിലും കാറ്റിലും വാഹന ഗതാഗതം തടസ്സപ്പെട്ടു. കടുത്തുരുത്തി, കുറവിലങ്ങാട് ഭാഗങ്ങളില്‍ രണ്ടുമണിക്കൂര്‍ നീണ്ടുനിന്ന മഴ എംസി റോഡിലും കടുത്തുരുത്തിയുടെ പലഭാഗങ്ങളും വെള്ളം കയറി ഗതാഗതം പാടെ തടസ്സപ്പെടുകയായിരുന്നു. കടുത്തുരുത്തി- കുറവിലങ്ങാട് റോഡില്‍ തോട്ടുവാ ഭാഗത്ത് റോഡില്‍ രണ്ടടിയോളം  വെള്ളം ഉയര്‍ന്നു. കടുത്തുരുത്തി പോലീസ് സ്റ്റേഷന്റെ മുന്‍ഭാഗത്ത് വെള്ളം കയറി. നിരവധി കടകളിലും ബേക്കറിയിലും വെള്ളം കയറി.
</TEXT>
</DOC>