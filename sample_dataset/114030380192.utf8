<DOC>
<DOCNO>114030380192.utf8</DOCNO>
<TEXT>


           പാക് സൈന്യം താലിബാന്‍ ഭീകരര്‍ക്കെതിരായ വ്യോമാക്രമണം നിര്‍ത്തിവച്ചു    

Monday 3 March 2014 12:32 pm IST

ഇസ്ലാമാബാദ്: താലിബാന്‍ ഭീകരര്‍ക്കെതിരായ വ്യോമാക്രമണം പാകിസ്ഥാന്‍ സൈന്യം നിര്‍ത്തി വച്ചു. ഭീകരര്‍ ഏകപക്ഷീയമായി ഒരുമാസത്തെ വെടിനിര്‍ത്തല്‍ പ്രഖ്യാപിച്ച സാഹചര്യത്തിലാണ് പാക് സൈന്യം ആക്രമണം അവസാനിപ്പിച്ചത്.

സമാധാന ചര്‍ച്ചകള്‍ പരാജയപ്പെട്ടതോടെയാണ് പാക് സൈന്യം താലിബാന്‍ ഭീകരര്‍ക്കു നേരേ ആക്രമണം ശക്തമാക്കിയത്. വസീറിസ്ഥാനിലും ഖൈബര്‍ മേഖലയിലും പാക് സൈന്യം നടത്തിയ ആക്രമണത്തില്‍ നിരവധിപേര്‍ കൊല്ലപ്പെട്ടിരുന്നു.

തുടര്‍ന്നാണ് നിരുപാധിക വെടിനിര്‍ത്തല്‍ താലിബാന്‍ പ്രഖ്യാപിച്ചത്. പാക് സൈനികരില്‍ നിന്ന് അനുകൂല പ്രതികരണം പ്രതീക്ഷിക്കുന്നതായി വെടിനിര്‍ത്തല്‍ പ്രഖ്യാപിച്ച ശേഷം താലിബാന്‍ വക്താവ് വ്യക്തമാക്കിയിരുന്നു.
    
</TEXT>
</DOC>