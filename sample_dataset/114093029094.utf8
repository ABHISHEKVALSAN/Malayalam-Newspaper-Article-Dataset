<DOC>
<DOCNO>114093029094.utf8</DOCNO>
<TEXT>


           ഗവര്‍ണര്‍ക്ക് ഓര്‍ഡിനനന്‍സ് അയച്ചില്ല; മദ്യവിലയില്‍ തല്‍ക്കാലം വര്‍ദ്ധനവില്ല    

Tuesday 30 September 2014 6:45 pm IST

        തിരുവനന്തപുരം: മദ്യ വിലയില്‍ വര്‍ദ്ധനവ് വരുത്തുന്നത് സംബന്ധിച്ച് ഗവര്‍ണര്‍ക്ക് ഓര്‍ഡിനന്‍സ് അയ്ക്കാത്ത സാഹചര്യത്തില്‍ തല്‍ക്കാലം മദ്യ വില കൂടില്ല.

നേരത്തെ ഒക്‌ടോബര്‍ ഒന്ന് മുതല്‍ മദ്യവില കൂട്ടാനായിരുന്നു സര്‍ക്കാര്‍ തീരുമാനം. ഗവര്‍ണര്‍ ഓര്‍ഡിനന്‍സില്‍ ഒപ്പുവയ്ക്കാതെ വില കൂട്ടാന്‍ സാധ്യമല്ല.

ബാര്‍ കേസില്‍ ഹൈക്കോടതിയുടെ വിധി വന്ന ശേഷം ഓര്‍ഡിനന്‍സ് ഗവര്‍ണര്‍ക്ക് അയച്ചാല്‍ മതിയെന്നാണ് സര്‍ക്കാര്‍ തീരുമാനം. സ്റ്റാമ്പ് ഡ്യൂട്ടി കൂട്ടാനുള്ള ഓര്‍ഡിനന്‍സും ഗവര്‍ണര്‍ക്ക് അയച്ചിട്ടില്ല.

എന്നാല്‍ തോട്ടം നികുതി, അടിസ്ഥാന ഭൂനികുതി എന്നിവയുടെ വര്‍ദ്ധനയ്ക്കുള്ള ഓര്‍ഡിനന്‍സുകള്‍ ഇന്ന് ഗവര്‍ണര്‍ ഒപ്പുവച്ച് സര്‍ക്കാരിന് കൈമാറി.
    
</TEXT>
</DOC>