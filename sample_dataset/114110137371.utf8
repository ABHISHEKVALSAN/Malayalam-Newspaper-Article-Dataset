<DOC>
<DOCNO>114110137371.utf8</DOCNO>
<TEXT>


           മാണിക്കെതിരായ ആരോപണം  ഉണ്ടയില്ലാ വെടിയാണെന്ന് പി.പി.തങ്കച്ചന്‍    

Saturday 1 November 2014 4:55 pm IST

        തിരുവനന്തപുരം: അടച്ച ബാറുകള്‍ തുറന്നുതരാന്‍ ധനമന്ത്രി കെ.എം മാണി കൈക്കൂലി വാങ്ങി എന്ന ആരോപണം ഉണ്ടയില്ലാ വെടിയാണെന്ന് യു.ഡി.എഫ് കണ്‍വീനര്‍ പി.പി.തങ്കച്ചന്‍. പ്രശ്‌നം യു.ഡി.എഫില്‍ ഉന്നയിക്കില്ല. മാണി കൈക്കൂലി വാങ്ങുന്നയാളല്ല. അമ്പത് വര്‍ഷത്തെ രാഷ്ട്രീയ പാരമ്പര്യം ഉള്ളയാളാണ് അദ്ദേഹമെന്നും തങ്കച്ചന്‍ പറഞ്ഞു.

ഇന്നലെ രാത്രി ബാര്‍ ഉടമകളുടെ സംഘടനാ നേതാവായ ബിജു രമേശാണ് കെ.എം മാണി കൈക്കൂലി വാങ്ങിയെന്ന ആരോപണം ഉന്നയിച്ചത്. അഞ്ച് കോടി കൈക്കൂലി ആവശ്യപ്പെട്ടെന്നും ഒരു കോടി കൈപ്പറ്റിയെന്നുമാണ് ബിജു രമേശ് ആരോപിച്ചത്. വെള്ളിയാഴ്ച രാത്രി ചാനല്‍ ചര്‍ച്ചകളിലാണ് ബിജു രമേശ് വെളിപ്പെടുത്തല്‍ നടത്തിയത്.
    
</TEXT>
</DOC>