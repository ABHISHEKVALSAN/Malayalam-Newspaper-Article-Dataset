<DOC>
<DOCNO>114051700461.utf8</DOCNO>
<TEXT>


           മോദിക്ക്‌ ആശംസകളുമായി ജസ്റ്റിസ്‌ കൃഷ്ണയ്യര്‍    

Saturday 17 May 2014 10:10 pm IST

        കൊച്ചി:ജസ്റ്റിസ്‌ വി.ആര്‍.കൃഷ്ണയ്യര്‍ നരേന്ദ്രമോദിക്ക്‌ ആശംസകളര്‍പ്പിച്ച്്‌ കത്തയച്ചു. മോദി അധികാരത്തില്‍ വന്നാല്‍ രാജ്യത്തെ മദ്യ വിമുക്തവും അഴിമതി രഹിതവും ആക്കുമെന്നും രാജ്യത്ത്‌ മുഴുവന്‍ സൗരോര്‍ജ്ജം എത്തിക്കുമെന്നും ഉറപ്പാണ്‌. സുപ്രീം കോടതി ചീഫ്‌ ജസ്റ്റിസ്‌ ആയിരുന്ന ഞാന്‍ മോദിയുടെ ആരാധകനായി മാറിയെന്നും കൃഷ്്ണയ്യര്‍ കത്തില്‍ പറഞ്ഞിരിക്കുന്നു.
ഇന്ത്യ രാഷ്ട്രീയമായി തകരുകയും രാജ്യത്ത്‌ അഴിമതി വ്യാപകമാകുകയും ചെയ്തിരുന്നു. പുതിയൊരധ്യായം തുറക്കുമ്പോള്‍ ജനകോടികള്‍ പ്രതീക്ഷ അര്‍പ്പിക്കുന്ന ഒരേഒരാള്‍ നരേന്ദ്രമോദിയാണ്‌. ലോ ആന്റ്‌ ആന്റി കറപ്ഷന്‍ എന്ന പുതിയ വകുപ്പ്‌ രൂപീകരിച്ച്‌ മന്ത്രിസഭയിലെ മുതിര്‍ന്ന മന്ത്രിക്ക്‌ അതിന്റെ ചുമതലകൊടുക്കാനും വി.ആര്‍കൃഷ്ണയ്യര്‍ കത്തിലൂടെ നിര്‍ദ്ദേശിച്ചിട്ടുണ്ട്‌. അതുവഴി ഇവിടെ ചരിത്രം കുറിക്കാനും അത്ഭുതങ്ങള്‍ സൃഷ്ടിക്കാനും കഴിയും. ഇന്ത്യയുടെ ഏറ്റവും നല്ല മുഹൂര്‍ത്തമാണ്‌ ഇപ്പോള്‍ വന്നിരിക്കുന്നത്‌. മോദിയുടെ കാലഘട്ടം ചരിത്രത്തില്‍ ഇടംനേടി വരും തലമുറകള്‍ക്ക്‌ പ്രചേദനമാകണമെന്നും കൃഷ്ണയ്യര്‍ ആശംസിച്ചു.
    
</TEXT>
</DOC>