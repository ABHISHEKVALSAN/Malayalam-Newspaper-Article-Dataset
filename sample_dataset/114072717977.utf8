<DOC>
<DOCNO>114072717977.utf8</DOCNO>
<TEXT>


            വീണ്ടും ലോഡ്‌ഷെഡിംഗ് വേണ്ടിവരുമെന്ന് ആര്യാടന്‍    

Sunday 27 July 2014 1:22 am IST

തിരുവനന്തപുരം:  ഇക്കൊല്ലം മഴക്കാലത്തുതന്നെ ലോഡ്‌ഷെഡിങ് വേണ്ടിവരുമെന്ന് വൈദ്യുതി മന്ത്രി  ആര്യാടന്‍ മുഹമ്മദ്. അണക്കെട്ടുകളുടെ  കാച്ച്‌മെന്റ് ഏരിയയില്‍ കഴിഞ്ഞ  വര്‍ഷത്തേതിന്റെ പകുതിപോലും മഴ കിട്ടിയിട്ടില്ലെന്നും സംസ്ഥാനം  വൈദ്യുതിക്ഷാമം നേരിടുകയാണെന്നും ആര്യാടന്‍ പറഞ്ഞു.
ബക്രീദ് കഴിഞ്ഞാല്‍ ലോഡ് ഷെഡിംഗ് വീണ്ടും ഏര്‍പ്പെടുത്തുമെന്ന് ജന്മഭൂമി നേരത്തെ റിപ്പോര്‍ട്ട് ചെയ്തിരുന്നു.
നോമ്പു  കാലമായതിനാലാണ് ലോഡ് ഷെഡിംഗ് അടക്കമുള്ള നിയന്ത്രണങ്ങള്‍  നടപ്പാക്കാത്തതെന്നും റിപ്പോര്‍ട്ടിലുണ്ടായിരുന്നു. മന്ത്രിയുടെ  പ്രസ്താവനയും ആഴ്ചകള്‍ക്കു മുന്‍പ് ജന്മഭൂമി റിപ്പോര്‍ട്ട് ചെയ്തത്  ശരിവെക്കുകയാണ്.
    
</TEXT>
</DOC>