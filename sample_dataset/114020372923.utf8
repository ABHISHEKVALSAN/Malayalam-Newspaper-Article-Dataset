<DOC>
<DOCNO>114020372923.utf8</DOCNO>
<TEXT>


           യു.എസ് നടന്‍ സെയ്മര്‍ ഹോഫ്‌മാന്‍ അന്തരിച്ചു    

Monday 3 February 2014 3:56 pm IST

ന്യൂയോര്‍ക്ക്: പ്രശസ്ത അമേരിക്കന്‍ നടന്‍ ഫിലിപ്പ് സെയ്മര്‍ ഹോഫ്‌മാന്‍ അന്തരിച്ചു. ന്യൂയോര്‍ക്കിലെ സ്വവസതിയില്‍ ഇന്ന് പുലര്‍ച്ചയോടെയായിരുന്നു അന്ത്യം. അമിതമായ മയക്കുമരുന്ന് ഉപയോഗമാണ് മരണകാരണമെന്നാണ് പോലിസ് പറയുന്നത്. 

2005ല്‍ കാപോട്ട് എന്ന ചിത്രത്തിലൂടെ ഓസ്‌കാര്‍ പുരസ്‌കാരത്തിനര്‍ഹനാണ് ഈ 46 കാരന്‍. ഹോളിവുഡ് തരംഗമായ മിഷന്‍ ഇമ്പോസിബിള്‍ ത്രീ ഉള്‍പ്പടെ നിരവധി ചിത്രങളില്‍ അഭിനയിച്ചു.  മൂന്ന് തവണ മികച്ച സഹ നടനുള്ള ഓസ്‌കാര്‍ നോമിനേഷനും നേടിയിട്ടുണ്ട്. 

2010 ല്‍ പുറത്തിറങ്ങിയ സെറ്റ് ജാക്ക് ഗോസ് ബോട്ടിംഗ് എന്ന ചിത്രത്തിലൂടെ സംവിധാന സംരംഭവും ആരംഭിച്ചു.< ട്വിസ്റ്റര്‍, ബൂഗി നൈറ്റ്‌സ്, ബിഗ് ലെബോവ്‌സ്‌കി എന്നിവയാണ് മറ്റ് പ്രശസ്ത ചിത്രങ്ങള്‍.  
    
</TEXT>
</DOC>