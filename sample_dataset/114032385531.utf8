<DOC>
<DOCNO>114032385531.utf8</DOCNO>
<TEXT>


           നഗ്മയ്ക്ക് കോണ്‍ഗ്രസ് എംഎല്‍എയുടെ പരസ്യചുംബനം    

Sunday 23 March 2014 2:19 pm IST

മീററ്റ്: പ്രാദേശിക നേതാവ് അപമാനിക്കാന്‍ ശ്രമിച്ചതിനെ തുടര്‍ന്ന് മീററ്റിലെ കോണ്‍ഗ്രസ് സ്ഥാനാര്‍ത്ഥിയും നടിയുമായ നഗ്മ തെരഞ്ഞെടുപ്പ് റാലിയില്‍ പങ്കെടുക്കാതെ മടങ്ങി. ഉത്തര്‍‌പ്രദേശിലെ ഹാപ്പൂര്‍ മണ്ഡലത്തിലായിരുന്നു സംഭവം. റാലിക്കിടെ നഗ്മയെ ചുംബിച്ച കോണ്‍ഗ്രസ് എം.എല്‍.എ ഗജ്‌രാജ് ശര്‍മ്മയെ നഗ്മ പരസ്യമായി തള്ളിമാറ്റുകയായിരുന്നു. 

എംഎല്‍എയുടെ അതിരുവിട്ട പെരുമാറ്റം വലിയ എതിര്‍പ്പ് ക്ഷണിച്ചുവരുത്തിയിട്ടുണ്ട്. സ്ത്രീപീഡനത്തിന്റെ പരിധിയില്‍ പെടുന്ന വിധം പെരുമാറിയ ഗജ്‌രാജ് ശര്‍മ്മക്കെതിരെ നടപടി വേണമെന്ന ആവശ്യം ഉയര്‍ന്നു കഴിഞ്ഞു. എംഎല്‍എയുടെ അതിരുവിട്ട പെരുമാറ്റത്തെ തുടര്‍ന്ന് അസ്വസ്ഥയായ നഗ്മ പെട്ടെന്നു തന്നെ സ്ഥലം വിടുകയായിരുന്നു.

എംഎല്‍എയുടെ പെരുമാറ്റം മോശമായിപ്പോയെന്നാണ് പ്രാദേശിക വനിതാ കോണ്‍ഗ്രസ് നേതാക്കള്‍ പ്രതികരിച്ചത്. സംഭവത്തില്‍ എംഎല്‍എ ഖേദം പ്രകടിപ്പിക്കണമെന്നും ഇവര്‍ ആവശ്യപ്പെടുന്നു. 
    
</TEXT>
</DOC>