<DOC>
<DOCNO>114101532984.utf8</DOCNO>
<TEXT>


           സിബിഎസ്‌സി കലോത്സവം     

Wednesday 15 October 2014 10:44 pm IST

        ഇടുക്കി: രണ്ടാമത് സി.ബി.എസ്.സി ഇടുക്കി സഹോദയ കലോത്സവം അണക്കര മോണ്ട്‌ഫോര്‍ട്ട് സ്‌കൂളില്‍ വെച്ച് നടക്കും. 17, 18 തീയതികളില്‍ നടക്കുന്ന കലോത്സവത്തില്‍ ഇടുക്കി സഹോദയയില്‍ ഉള്‍പ്പെട്ട 30 സ്‌കൂളുകളില്‍ നിന്നായി 2000ല്‍പരം വിദ്യാര്‍ത്ഥികള്‍ വ്യത്യസ്ത മത്സര ഇനങ്ങളില്‍ പങ്കെടുക്കും. നാല് കാറ്റഗറികളിലായി 147 മത്സര ഇനങ്ങളാണ് കോലോത്സവത്തില്‍ ഉള്‍പ്പെടുത്തിയിരിക്കുന്നത്. കലോത്സവത്തിനു മുന്നോടിയായുള്ള രചനാ മത്സരങ്ങള്‍ മോണ്ട്‌ഫോര്‍ട്ട് സ്‌കൂളില്‍വെച്ച് നടന്നു. നാളെ രാവിലെ സഹോദയാ പ്രസിഡന്റ് ഫാദര്‍ ടോമി നമ്പ്യാപറമ്പില്‍ കലോത്സവം ഉദ്ഘാടനം ചെയ്യും. സഹോദയ സെക്രട്ടറി ഫാദര്‍ ബിജു വെട്ടുകല്ലേല്‍, വൈസ് പ്രസിഡന്റ് സിസ്റ്റര്‍ ലിറ്റി ഉപ്പുമാക്കല്‍, ട്രഷറര്‍ സിസ്റ്റര്‍ ബ്ലെസ്സി, മോണ്ട്‌ഫോര്‍ട്ട് പ്രിന്‍സിപ്പല്‍ ബ്രദര്‍ കെ.വി തോമസ് എന്നിവര്‍ പങ്കെടുക്കും.
    
</TEXT>
</DOC>