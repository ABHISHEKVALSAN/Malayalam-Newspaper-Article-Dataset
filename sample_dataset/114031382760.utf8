<DOC>
<DOCNO>114031382760.utf8</DOCNO>
<TEXT>


           പദ്മനാഭസ്വാമി ക്ഷേത്രത്തില്‍ സോക്‌സ് ധരിച്ച് ദര്‍ശനം; ഗവര്‍ണര്‍ വിവാദത്തില്‍    

Thursday 13 March 2014 12:31 pm IST

തിരുവനന്തപുരം: പുതുതായി ചുമതലയേറ്റ കേരള ഗവര്‍ണര്‍ ഷീലാ ദീക്ഷിത് സോക്‌സ് ധരിച്ച് പദ്മനാഭസ്വാമി ക്ഷേത്രത്തില്‍ ദര്‍ശനം നടത്തിയത് വിവാദമായി.

ഇതോടെ ദല്‍ഹിയില്‍ അഴിമതിയില്‍ മുങ്ങി ഭരണം തുലച്ച കോണ്‍ഗ്രസിന്റെ ഷീല ദീഷിത്തിന് ഭഗവല്‍ സനിനധിയിലും തിരിച്ചടി ലഭിച്ചിരിക്കുകയാണ്.

ക്ഷേത്രാചാര പ്രകാരം നഗ്‌നപാദരായി മാത്രമേ ക്ഷേത്രത്തില്‍ കയറാവൂ എന്നിരിക്കെ ഗവര്‍ണര്‍ സോക്‌സ് ധരിച്ച് കയറിയത് ആചാരങ്ങള്‍ക്ക് വിരുദ്ധമാണെന്നാണ് ഭക്തരുടെ ആരോപണം.

ക്ഷേത്രത്തില്‍ ദര്‍ശനത്തിന് എത്തിയവരില്‍ ചില ഭക്തര്‍ ഇത് ചോദ്യം ചെയ്തിരുന്നു. ഗവര്‍ണര്‍ക്കൊപ്പം വന്നവരില്‍ ചിലര്‍ക്ക് ഉടുക്കാന്‍ മുണ്ട് കിട്ടാത്തതിനാല്‍ അകത്ത് പ്രവേശിക്കാനായില്ല.

ഇന്ന് രാവിലെ ഏഴരയോടെ ക്ഷേത്രത്തിലെത്തിയ ഗവര്‍ണര്‍ ഒമ്പത് മണിയോടെയാണ് മടങ്ങിയത്.
    
</TEXT>
</DOC>