<DOC>
<DOCNO>114030380284.utf8</DOCNO>
<TEXT>


           അഡ്വ.അന്നമ്മ ജോര്‍ജ്ജ്‌ ദേശീയ ന്യൂനപക്ഷ സമിതിയില്‍    

Monday 3 March 2014 8:39 pm IST

പത്തനംതിട്ട: കേന്ദ്ര ന്യൂനപക്ഷ മന്ത്രാലയത്തിന്റെ പ്രവര്‍ത്തനങ്ങള്‍ക്ക്‌ മേല്‍നോട്ടം വഹിക്കാന്‍ രൂപീകരിച്ച ദേശീയ ന്യൂനപക്ഷ സമിതിയിലേക്ക്‌ അന്നമ്മ ജോര്‍ജ്ജിനെ നിയമിച്ചു.
ന്യൂനപക്ഷവിഭാഗത്തില്‍പെട്ടവരുടെ വിദ്യാഭ്യാസ പുരോഗതി, ന്യൂനപക്ഷങ്ങള്‍ അധിവസിക്കുന്ന പ്രദേശങ്ങളുടെ വികസനം, സാമൂഹിക-സാമ്പത്തിക വളര്‍ച്ച. ന്യൂനപക്ഷ യുവതീ യുവാക്കളുടെ തൊഴില്‍ അധിഷ്ടിത പരീശീലന പരിപാടികള്‍, പ്രീ -പോസ്റ്റ്‌ മെട്രിക്ക്‌ സ്കോളര്‍ഷിപ്പ്‌ പദ്ധതികള്‍ തുടങ്ങി ന്യൂനപക്ഷ മന്ത്രാലയം നടപ്പിലാക്കുന്ന പ്രവര്‍ത്തനങ്ങള്‍ക്ക്‌ മാര്‍ഗ്ഗ നിര്‍ദ്ദേശങ്ങള്‍ നല്‍കുന്നതും, മേല്‍നോട്ടം വഹിക്കുന്നതും ഇനി മൈനോറിറ്റി മോണിറ്ററിംഗ്‌ സമിതിയായിരിക്കും. ന്യൂനപക്ഷ മന്ത്രാലയം നടപ്പിലാക്കുന്ന പ്രവര്‍ത്തനങ്ങള്‍ അവലോകനം ചെയ്യുന്നതും ഈ സമിതിയായിരിക്കും.
മുസ്ലിം, ക്രിസ്ത്യന്‍, സിഖ്‌, ബുദ്ധ, പാഴ്സി, ജൈന മതവിഭാഗങ്ങളെയാണ്‌ ദേശീയ ന്യൂനപക്ഷ വിഭാഗങ്ങളില്‍ ഉള്‍ക്കൊള്ളിച്ചിട്ടുള്ളത്‌.
അഡ്വ.അന്നമ്മ ജോര്‍ജ്ജ്‌ ഐഐസിസി അംഗമാണ്‌. വനിതാ വികസന കോര്‍പ്പറേഷന്‍ ഡയറക്ടര്‍, കാരുണ്യ സമൂഹവിവാഹ പദ്ധതിയുടെ ജനറല്‍ കണ്‍വീനര്‍, എന്നീ പദവികളും വഹിക്കുന്നു.
    
</TEXT>
</DOC>