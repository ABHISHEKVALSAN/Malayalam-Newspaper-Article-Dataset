<DOC>
<DOCNO>114110337982.utf8</DOCNO>
<TEXT>


           താന്തോന്നിത്തസമരം രാജ്യത്തിന് അപമാനം:  ഭാരത് വികാസ് പരിഷത്ത്    

Monday 3 November 2014 9:57 pm IST

        കൊച്ചി: ഭാരതത്തിന്റെ ഭാവിയെത്തന്നെ വെല്ലുവിളിക്കുവാന്‍ തക്ക നടപടിയാണ് ചുംബന കൂട്ടായ്മയുടെ പേരില്‍ കഴിഞ്ഞദിവസം എറണാകുളത്ത് അരങ്ങേറിയതെന്ന് ഭാരത് വികാസ് പരിഷത്ത്. ആവിഷ്‌കാര സ്വാതന്ത്ര്യം, പൗരസ്വാതന്ത്ര്യം, മനുഷ്യാവകാശ സ്വാതന്ത്ര്യം തുടങ്ങിയ പേരുകളില്‍ നടത്തുന്ന ധിക്കാരപരമായ നടപടികള്‍ നിര്‍ത്തിവയ്പിക്കുവാന്‍ സര്‍ക്കാരും പൊതുസമൂഹവും ഒത്തൊരുമിച്ച് അണിനിരത്തേണ്ട സമയമാണിത്.

വാര്‍ത്ത സൃഷ്ടിക്കുവാന്‍ ദൃശ്യ-മാധ്യമങ്ങള്‍ മത്സരിക്കുന്ന ഈ കാലഘട്ടത്തില്‍ എന്ത് കിട്ടിയാലും വേണ്ടതില്‍ കൂടുതല്‍ പ്രചാരം നല്‍കുവാന്‍ വെമ്പുന്ന പ്രവര്‍ത്തികളില്‍നിന്ന് അവര്‍ സ്വയം പിന്തിരിഞ്ഞാല്‍ അവര്‍ രാജ്യത്തിനും സ്വന്തം കുടുംബത്തോടും നല്‍കുന്ന ഏറ്റവും വലിയ ഉപകരമായിരിക്കും അതെന്ന് ദേശീയ സെക്രട്ടറി കെ. പി. ഹരിഹരകുമാര്‍ പ്രസ്താവനയില്‍ വ്യക്തമാക്കി.
    
</TEXT>
</DOC>