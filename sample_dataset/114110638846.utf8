<DOC>
<DOCNO>114110638846.utf8</DOCNO>
<TEXT>


           ബാര്‍ കോഴ: സിപിഎമ്മിന്റെ ഒത്തുകളി  പ്രകടം- എ.എന്‍. രാധാകൃഷ്ണന്‍    

Thursday 6 November 2014 8:34 pm IST

        പത്തനംതിട്ട: ബാര്‍വിഷയത്തില്‍ മന്ത്രി കെ.എം.മാണിക്കെതിരേ ഉയര്‍ന്ന ആക്ഷേപത്തില്‍ സിപിഎമ്മിന്റെ ഒത്തുകളി പ്രകടമാണെന്ന് ബിജെപി സംസ്ഥാന ജനറല്‍ സെക്രട്ടറി എ.എന്‍.രാധാകൃഷ്ണന്‍ പറഞ്ഞു.

പത്തനംതിട്ടയില്‍ മാധ്യമപ്രവര്‍ത്തകരോട് സംസാരിക്കുകയായിരുന്നു അദ്ദേഹം. ബാര്‍ ലൈസന്‍സ് പ്രശ്‌നത്തില്‍ വന്‍ അഴിമതി നടന്നിട്ടുണ്ട്. സിപിഎം സംസ്ഥാനസെക്രട്ടറി പിണറായി വിജയന്‍ ഇക്കാര്യത്തില്‍ കമ്മീഷന്‍ പറ്റിയിട്ടുണ്ടോ എന്നും അന്വേഷിക്കണം. ഇത് സിബിഐ അന്വേഷിക്കണമെന്നാണ് ബിജെപിയുടെ നിലപാട്. ഇതില്‍ മഖ്യമന്ത്രിയുടെയും എക്‌സൈസ് മന്ത്രിയുടേയും പങ്ക് വെളിവാക്കണം.

ബാര്‍ അഴിമതിക്കേസില്‍ സിപിഎം-കോണ്‍ഗ്രസ് ഗൂഢാലോചന പുറത്തുകൊണ്ടുവരാന്‍ സിബിഐ അന്വേഷണത്തിന് കഴിയുമെന്നും എ.എന്‍.രാധാകൃഷ്ണന്‍ പറഞ്ഞു.
    
</TEXT>
</DOC>