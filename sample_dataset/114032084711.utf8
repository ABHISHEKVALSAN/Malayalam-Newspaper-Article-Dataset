<DOC>
<DOCNO>114032084711.utf8</DOCNO>
<TEXT>


           കെ‌എസ്‌ആര്‍‌ടിസിയെ യുഡി‌എഫ് സര്‍ക്കാര്‍ തകര്‍ത്തു : പിണറായി    

Thursday 20 March 2014 1:56 pm IST

തിരുവനന്തപുരം: യുഡിഎഫ് സര്‍ക്കാരിന്റെ ദുര്‍ഭരണം കെഎസ്ആര്‍ടിസിയെ തകര്‍ത്തുവെന്ന് സിപിഎം സംസ്ഥാന സെക്രട്ടറി പിണറായി വിജയന്‍ ആരോപിച്ചു. സാമ്പത്തിക പ്രതിസന്ധിയിലായ കെഎസ്ആര്‍ടിസിയെ രക്ഷിക്കാന്‍ സര്‍ക്കാരിന്റെ ഭാഗത്ത് നിന്ന് നടപടികളില്ലത്തത് ദുരൂഹമാണെന്നും പിണറായി കുറ്റപ്പെടുത്തി. 

കെഎസ്ആര്‍ടിസിയെ രക്ഷിക്കണമെന്നാവശ്യപ്പെട്ട് സിഐടിയു നേതൃത്വത്തില്‍ സംഘടിപ്പിച്ച സെക്രട്ടേറിയറ്റ് മാര്‍ച്ച് ഉദ്ഘാടനം ചെയ്യുകയായിരുന്നു പിണറായി. സിപിഎം തിരുവനന്തപുരം ജില്ലാ സെക്രട്ടറി കടകംപള്ളി സുരേന്ദ്രന്‍, സിഐടിയു നേതാവ് മധു തുടങ്ങിയവരും സംസാരിച്ചു.  
    
</TEXT>
</DOC>