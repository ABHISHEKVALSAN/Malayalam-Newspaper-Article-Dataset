<DOC>
<DOCNO>114051599748.utf8</DOCNO>
<TEXT>


           മുന്‍ മന്ത്രി കെപി വിശ്വനാഥന്റെ പരാമര്‍ശം; കെപിസിസി അന്വേഷിക്കും    

Thursday 15 May 2014 11:00 am IST

തിരുവനന്തപുരം: തെരഞ്ഞെടുപ്പുമായി ബന്ധപ്പെട്ട് മുന്‍ മന്ത്രി കെപി വിശ്വനാഥന്‍ നടത്തിയ വിമര്‍ശനങ്ങളെ കുറിച്ച് കെപിസിസി അന്വേഷിക്കും. വിഷയത്തിലെ നിജസ്ഥിതി സംബന്ധിച്ച അന്വേഷണ റിപ്പേര്‍ട്ട് സമര്‍പ്പിക്കാന്‍ മുന്‍ അദ്ധ്യക്ഷന്‍ സി വി പദ്മരാജനോട് കെപിസിസി പ്രസിഡന്റ് വി.എം.സുധീരന്‍ നിര്‍ദ്ദേശിച്ചു.

നേരത്തെ ജില്ലാ കോണ്‍ഗ്രസ് കമ്മിറ്റിയുടെ നേതൃത്വം തൃപ്തികരമായി പ്രവര്‍ത്തിച്ചില്ലെന്ന് പ്രവര്‍ത്തകര്‍ക്കും തനിക്കും അഭിപ്രായമുണ്ടെന്ന്   ഒരു സ്വകാര്യ ചാനലിനോട് സംസാരിക്കവെ വിശ്വനാഥന്‍ പരാമര്‍ശിച്ചിരുന്നു. തൃശൂരില്‍ ഐ ഗ്രൂപ്പ് നിഷ്്ക്രിയമായിരുന്നെന്നും അദ്ദേഹം വ്യക്തമാക്കിയിരുന്നു.

പരാമര്‍ശത്തിനെതിരെ തൃശൂര്‍ ഡിസിസി രംഗത്തെത്തിയിരുന്നു. വിശ്വാനാഥനെതിരെ അച്ചടക്ക നടപടി സ്വീകരിക്കണമെന്ന് കെപിസിസിയോട് തൃശൂര്‍ ഡിസിസി ശുപാര്‍ശ ചെയ്തിരുന്നു.
    
</TEXT>
</DOC>