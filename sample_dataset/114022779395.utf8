<DOC>
<DOCNO>114022779395.utf8</DOCNO>
<TEXT>


           വിളകളില്‍ ജനിതകമാറ്റ പരീക്ഷണങ്ങള്‍ക്ക് കേന്ദ്രത്തിന്റെ അനുമതി    

Thursday 27 February 2014 3:53 pm IST

ന്യൂദല്‍ഹി: നെല്ല് ഉള്‍പ്പടെയുള്ള വിളകളില്‍ ജനിതകമാറ്റ പരീക്ഷണങ്ങള്‍ക്ക് പരിസ്ഥിതി മന്ത്രി വീരപ്പമൊയ്‌ലി അനുമതി നല്‍കി. ജനിതക പരീക്ഷണങ്ങള്‍ നേരത്തെ കെ‌എസ്‌ആര്‍‌ടിസി മരവിപ്പിച്ചിരുന്നു. ഏറെ എതിര്‍പ്പുകള്‍ മറികടന്നാണ് ജനിതക പരീക്ഷണങ്ങള്‍ക്ക് കേന്ദ്രസര്‍ക്കാര്‍ ഇപ്പോള്‍ അനുമതി നല്‍കിയിരിക്കുന്നത്.

ഇരുന്നൂറോളം വിത്തുകളില്‍ ജനിതകമാറ്റം നടത്താനാണ് കേന്ദ്ര സര്‍ക്കാര്‍ അനുമതി നല്‍കിയിരിക്കുന്നത്. നെല്ലിന്റെ 45 ഇനങ്ങളും ചോളം, ഗോതമ്പ് തുടങ്ങിയ ഭക്ഷ്യവിളകളും ഇതില്‍ ഉള്‍പ്പെടും. എന്നാല്‍ പരീക്ഷണങ്ങള്‍ നടത്താന്‍ സംസ്ഥാനങ്ങളുടെ കൂടി അനുമതി ആവശ്യമാണ്. കേരളം ഇതിനെതിരായ നിലപാടാണ് സ്വീകരിച്ചിരിക്കുന്നത്. ജനിതകമാറ്റവുമായി ബന്ധപ്പെട്ട് സുപ്രീംകോടതിയില്‍ നിലനില്‍ക്കുന്ന കേസില്‍ കേന്ദ്രസര്‍ക്കാര്‍ ജനിതക മാറ്റത്തിന് പിന്തുണയ്ക്കും. 

നേരത്തേ ജനിതകമാറ്റ പരീക്ഷണങ്ങള്‍ക്ക് അനുമതി നല്‍കാനുള്ള കേന്ദ്രത്തിന്റെ നീക്കം പ്രതിഷേധത്തിന് വഴിവച്ചിരുന്നു. ഇതേതുടര്‍ന്ന് പരീക്ഷണങ്ങള്‍ക്ക് അനുമതി നല്‍കാനുള്ള ജനിതക അവലോകന കമ്മിറ്റിയുടെ തീരുമാനം അന്ന് കേന്ദ്ര വനംപരിസ്ഥിതി മന്ത്രിയായിരുന്ന ജയന്തി നടരാജന്‍ മരവിപ്പിക്കുകയായിരുന്നു.
    
</TEXT>
</DOC>