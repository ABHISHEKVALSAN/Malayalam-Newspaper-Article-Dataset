<DOC>
<DOCNO>114070111489.utf8</DOCNO>
<TEXT>


           പാക്കിസ്ഥാന്‍ വീണ്ടും വെടിനിര്‍ത്തല്‍ കരാര്‍ ലംഘിച്ചു     

Tuesday 1 July 2014 5:09 pm IST

ശ്രീനഗര്‍: അതിര്‍ത്തിയില്‍ പാകിസ്ഥാന്‍ വീണ്ടും വെടിനിര്‍ത്തല്‍ കരാര്‍ ലംഘിച്ചു. ജമ്മു കശ്മീരിലെ പൂ‌ഞ്ച് ജില്ലയില്‍ നിയന്ത്രണരേഖയ്ക്കടുത്ത് മേന്ധാര്‍ സെക്ടറിലാണ് ഇന്ത്യന്‍ സൈനിക പോസ്റ്റുകള്‍ക്കു നേരെ പാകിസ്ഥാന്‍ വെടിവെപ്പ് നടത്തിയത്. ഇന്ത്യന്‍ സൈന്യവും തിരിച്ചടിച്ചു.

വെള്ളിയാഴ്ച പ്രധാനമന്ത്രി നരേന്ദ്രമോദി ജമ്മു കശ്മീര്‍ സന്ദര്‍ശിക്കാനിരിക്കെയാണു പാകിസ്ഥാന്റെ ഭാഗത്ത് നിന്നുള്ള പ്രകോപനം. കഴിഞ്ഞ മാസം 27ന് മേന്ധാര്‍ സെക്ടറില്‍ പാക് സൈന്യം ഇന്ത്യന്‍ സൈനിക പോസ്റ്റുകള്‍ക്കു നേരെ വെടിവയ്പ്പു നടത്തിയിരുന്നു.

    
</TEXT>
</DOC>