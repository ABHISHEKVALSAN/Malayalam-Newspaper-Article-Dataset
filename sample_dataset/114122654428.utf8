<DOC>
<DOCNO>114122654428.utf8</DOCNO>
<TEXT>


           പച്ചവല്‍ക്കരിച്ച് കേരള എന്‍ജിഒ അസോസിയേഷന്റെ കലണ്ടര്‍    

Friday 26 December 2014 10:24 pm IST

        നെടുമങ്ങാട്: കോണ്‍ഗ്രസ് അനുകൂല സര്‍വ്വീസ് സംഘടനയായ കേരള എന്‍ജിഒ അസോസിയേഷന്‍ സംസ്ഥാനകമ്മിറ്റി തിരുവനന്തപുരം എന്ന പേരില്‍ പുറത്തിറക്കിയ 2015ലെ കലണ്ടര്‍ പച്ചവല്‍ക്കരിച്ചു. ജനുവരിമുതല്‍ ഡിസംബര്‍ വരെയുള്ള മാസങ്ങളിലെ ഇംഗ്ലീഷ്, മലയാളം തീയതികള്‍, വിശേഷദിവസങ്ങള്‍ എന്നിവ ഉള്‍പ്പെടെ പച്ചനിറത്തിലാണ് അച്ചടിച്ചിട്ടുള്ളത്.

ഗാന്ധിജിയുടെ ചിത്രവും ഭരണഭാഷ, മാതൃഭാഷ എന്ന കോളവും പൊതുഅവധി ദിവസങ്ങളും ചുവപ്പുകളറിലാണ് നല്‍കിയിട്ടുള്ളത്. കോളത്തിലെ മുകളില്‍ വലതുവശത്ത് ചെറിയ അക്കങ്ങള്‍ മലയാള അക്കത്തിലുള്ള ഇംഗ്ലീഷ് തീയതികളും താഴെ വലതുവശത്തുള്ള ചെറിയഅക്കങ്ങള്‍ മലയാളം തീയതികളും ചുവന്ന അക്കങ്ങള്‍ പൊതുഒഴിവുദിവസങ്ങള്‍ ആണെന്ന് പ്രത്യേകം സൂചിപ്പിച്ചിട്ടുണ്ട്. എല്ലാ ജില്ലകളിലും കലണ്ടര്‍ വിതരണവും നടത്തികഴിഞ്ഞു.

അസോസിയേഷന്‍ പ്രവര്‍ത്തകര്‍ക്കുള്ളില്‍ ഇത് ആക്ഷേപം ഉയര്‍ത്തിയിട്ടുണ്ട്. സ്‌കൂളുകളുടെ മേല്‍ക്കൂരയില്‍ പച്ചനിറത്തിലുള്ള ഓടു പാകിയതു വിദ്യാലയങ്ങളിലെ ബ്ലാക്ക് ബോര്‍ഡുകളും നിറം മാറ്റി പച്ചയാക്കിയതും വിവാദമായിരുന്നു. ഇതിനുപിന്നാലെയാണ് കലണ്ടറും പച്ചല്‍വക്കരിച്ചത്.
    
</TEXT>
</DOC>