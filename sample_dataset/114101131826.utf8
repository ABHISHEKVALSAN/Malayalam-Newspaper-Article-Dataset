<DOC>
<DOCNO>114101131826.utf8</DOCNO>
<TEXT>


           ആത്മാവിന്റെ കമ്പികള്‍    

Saturday 11 October 2014 8:00 pm IST

        സൂക്ഷിക്കൂ. ഭഗവാനോടുള്ള നിന്റെ ഭക്തിയില്‍ അഹന്ത എവിടെയോ പതിയിരിപ്പുണ്ട്. നാം തമ്മിലുള്ള അകലം വര്‍ദ്ധിപ്പിച്ചുകൊണ്ട് നിശ്ശബ്ദമായി, അതിന്റെ പാതയിലൂടെ നീങ്ങുന്നുണ്ട്. എന്നെ സ്‌നേഹിക്കൂ, പക്ഷേ അഹങ്കരിക്കരുത്. സങ്കോചവും സന്ദേഹവുമില്ലാതെ നിരുപാധികം എന്നെ സ്വീകരിക്കുക.  ജീവിതമെന്ന സംഗീതത്തില്‍ എന്നേടൊപ്പം നൃത്തം ചെയ്യൂ. ഭഗവാന്റെ സ്വരമാധുര്യം നിന്റ ജീവിതത്തെ ഇളക്കിമറിയ്ക്കട്ടെ. നിന്റെ ആത്മാവിന്റെ ലോലമായ കമ്പികള്‍ എന്റെ വിരലുകളുടെ സ്പര്‍ശനമാത്രയില്‍ തന്നെ സംഗീതം മുഴക്കട്ടെ. നിന്നിലുള്ള ''ഞാന്‍'' നിശ്ശബ്ദനാകുമ്പോഴാണ് അതിന്റെ മാധുര്യം വെളിപ്പെടുന്നത്. ഭഗവാനെ സ്വീകരിക്കുവാനായി നിന്റെ യാഥാര്‍ത്ഥ്യം അംഗീകരിക്കാനും പൂര്‍ണ്ണമായി ശരണാഗതി നേടാനും നീ എപ്പോള്‍ തയ്യാറാകുന്നുവോ അപ്പോള്‍ ഭഗവാന്‍ നിന്റെ ജീവിതത്തെ തൊട്ടുണര്‍ത്തുന്നു.
    
</TEXT>
</DOC>