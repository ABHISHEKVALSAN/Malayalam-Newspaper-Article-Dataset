<DOC>
<DOCNO>114032887200.utf8</DOCNO>
<TEXT>


           രാജിവയ്ക്കില്ല: മുഖ്യമന്ത്രി    

Friday 28 March 2014 10:00 pm IST

ആലപ്പുഴ: കോടതി വിമര്‍ശനത്തിന്റെ പേരില്‍ താന്‍ രാജിവയ്ക്കില്ലെന്ന്‌ മുഖ്യമന്ത്രി ഉമ്മന്‍ചാണ്ടി. തനിക്ക്‌ പറയാനുള്ളത്‌ കേള്‍ക്കാന്‍ കോടതി തയാറായിട്ടില്ല. സാധാരണക്കാരന്‌ ലഭിക്കേണ്ട സാമാന്യനീതി പോലും തനിക്ക്‌ ലഭിച്ചിട്ടില്ലെന്നും അദ്ദേഹം പറഞ്ഞു. പ്രസ്ക്ലബിന്റെ മുഖാമുഖം പരിപാടിയില്‍ സംസാരിക്കുകയായിരുന്നു അദ്ദേഹം.
സിബിഐ അന്വേഷണത്തെ താന്‍ സ്വാഗതം ചെയ്യുന്നു. സോളാര്‍ കേസില്‍ ജുഡീഷ്യല്‍ അന്വേഷണമുണ്ട്‌. ദിവസങ്ങള്‍ കഴിഞ്ഞാല്‍ തെരഞ്ഞെടുപ്പ്‌ അടുക്കും. ജനകീയ കോടതി താന്‍ തെറ്റുകാരനാണോയെന്ന്‌ തീരുമാനിക്കും. അവരാണ്‌ ഏറ്റവും വലിയ കോടതി. സലിംരാജിനെതിരെയും പേഴ്സണല്‍ സ്റ്റാഫിലെ അംഗങ്ങള്‍ക്കെതിരെയുള്ള ചോദ്യങ്ങളില്‍ നിന്ന്‌ മുഖ്യമന്ത്രി ഒഴിഞ്ഞുമാറി. മുഖ്യമന്ത്രിയുടെ ഓഫീസിനെതിരെയും ഉത്തരവാദിത്വങ്ങളില്‍ നിന്ന്‌ മുഖ്യമന്ത്രിക്ക്‌ ഒഴിഞ്ഞുമാറാനാകില്ലെന്ന കോടതിവിധിക്കെതിരെയും വ്യക്തമായ മറുപടി നല്‍കിയില്ല.
സര്‍ക്കാരിന്‌ യാതൊന്നും മറച്ചുവയ്ക്കാനില്ലെന്നും എല്ലാ സുതാര്യമാണെന്നുമുള്ള പതിവുപല്ലവി ആവര്‍ത്തിക്കുകയായിരുന്നു. സോളാര്‍ കേസ്‌ വഞ്ചനാ കേസാണ്‌. പ്രതികളെ നിയമത്തിന്‌ മുന്നില്‍ കൊണ്ടുവന്ന ശേഷം ചാര്‍ജ്‌ ഷീറ്റ്‌ നല്‍കി ഏതന്വേഷണവും നടത്താന്‍ തയാറാണ്‌. 
    
</TEXT>
</DOC>