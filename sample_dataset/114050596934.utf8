<DOC>
<DOCNO>114050596934.utf8</DOCNO>
<TEXT>


           പെയ്ഡ് ന്യൂസില്‍ നടപടിയെടുക്കാന്‍ തെര.കമ്മിഷന് അധികാരമുണ്ട് : സുപ്രീംകോടതി    

Monday 5 May 2014 12:45 pm IST

ന്യൂദല്‍ഹി: പണം നല്‍കി വാര്‍ത്ത നല്‍കുന്നതിനെതിരെ നടപടി സ്വീകരിക്കാന്‍ തെരഞ്ഞെടുപ്പ് കമ്മിഷന് അധികാരമുണ്ടെന്ന് സുപ്രീംകോടതി വിധിച്ചു. നടപടി എടുക്കുന്നതിനെതിരെ മഹാരാഷ്ട്ര മുന്‍ മുഖ്യമന്ത്രി അശോക് ചവാന്‍ നല്‍കിയ ഹര്‍ജി തള്ളിക്കൊണ്ടാണ് സുപ്രീംകോടതിയുടെ ഉത്തരവ്.

2009ല്‍ അശോക് ചവാന്‍ തെരഞ്ഞെടുപ്പില്‍ ചെലവ് സമര്‍പ്പിച്ചപ്പോള്‍ പണം നല്‍കി വാര്‍ത്ത നല്‍കിയതിനായി വകയിരുത്തിയ തുക ചേര്‍ത്തിരുന്നില്ല. ഇതിനെ കുറിച്ച് തെരഞ്ഞെടുപ്പ് കമ്മീഷന്‍ വിശദീകരണം തേടിയിരുന്നു. എന്നാല്‍ ഇതിനെ ഇതിനെ ചോദ്യം ചെയ്ത് ദല്‍ഹി ഹൈകോടതിയില്‍ ചവാന്‍ ഹര്‍ജി ഫയല്‍ ചെയ്യുകയായിരുന്നു. 

ഹര്‍ജി ദല്‍ഹി ഹൈക്കോടതി തള്ളിയതിനെ തുടര്‍ന്നാണ് ചവാനുള്‍പ്പെടെയുളളവര്‍ സുപ്രീം കോടിതിയെ സമീപിച്ചത്.  
    
</TEXT>
</DOC>