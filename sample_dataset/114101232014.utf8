<DOC>
<DOCNO>114101232014.utf8</DOCNO>
<TEXT>


           വീക്ഷണത്തില്‍ വന്ന ലേഖനത്തോട് യോജിപ്പില്ലെന്ന് മുഖ്യമന്ത്രി    

Sunday 12 October 2014 5:27 pm IST

        കോട്ടയം : കെ.എം. മാണിക്കെതിരെ കോണ്‍ഗ്രസ് മുഖപത്രമായ വീക്ഷണത്തില്‍ വന്ന ലേഖനത്തോട് യോജിപ്പില്ലെന്ന് മുഖ്യമന്ത്രി ഉമ്മന്‍ ചാണ്ടി.ലേഖനത്തില്‍ കെ.എം. മാണിയെ വിമര്‍ശിച്ചത് ശരിയായില്ല. മുതിര്‍ന്ന നേതാക്കള്‍ക്കെതിരായ ഇത്തരം പരാമര്‍ശങ്ങള്‍ ഒഴിവാക്കേണ്ടതാണന്നും മുഖ്യമന്ത്രി പറഞ്ഞു.

ലേഖനം പാര്‍ട്ടിയുടെ അറിവോടെയല്ല. ഇത്തരം സംഭവങ്ങള്‍ ആവര്‍ത്തിക്കാതിരിക്കാന്‍ കര്‍ശന നിര്‍ദേശം നല്‍കിയിട്ടുണ്ടെന്നും സുധീരന്‍ പറഞ്ഞു. കെ.എം. മാണിയുടെ സേവനങ്ങളെ ആദരവോടെ കാണുന്നെന്നും അദ്ദേഹം കൂട്ടിച്ചേര്‍ത്തു.

കഴിഞ്ഞ ദിവസമാണ് മാണിക്കെതിരെ വീക്ഷണത്തില്‍ ലേഖനം പ്രസിദ്ധീകരിച്ചത്. അമ്പതാമാണ്ടില്‍ പാര്‍ട്ടി നാണംകുണുങ്ങരുതെന്ന തലക്കെട്ടോടെ പ്രസിദ്ധീകരിച്ച മുഖപ്രസംഗത്തില്‍ മാണിയുടെ പാര്‍ട്ടി നിലനില്‍ക്കുന്നത് എഴുപതുകളുടെ അവസാനം തുടങ്ങിയ കോണ്‍ഗ്രസ് ബന്ധം മൂലമാണെന്ന് വ്യക്തമാക്കിയിരുന്നു.
    
</TEXT>
</DOC>