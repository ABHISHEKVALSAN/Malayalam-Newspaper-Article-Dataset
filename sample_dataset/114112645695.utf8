<DOC>
<DOCNO>114112645695.utf8</DOCNO>
<TEXT>


           നഗരസഭ പ്രതിപക്ഷ നേതാവും മുന്‍ വൈസ് ചെയര്‍പേഴ്‌സണും തമ്മില്‍ വാക്കേറ്റം    

Wednesday 26 November 2014 11:09 pm IST

        കോതമംഗലം: നഗരസഭ പ്ര തിപക്ഷ നേതാവ് കെ.വി. തോമസും, മുന്‍ വൈസ് ചെയര്‍പേഴ് സണ്‍ പ്രമീള സണ്ണിയും തമ്മി ല്‍ വാക്കേറ്റത്തെ തുടര്‍ന്ന് മുനിസിപ്പല്‍ ഓഫീസില്‍ ബഹളം. ഇത് കേട്ട് നൂറുകണക്കിനാളുകള്‍ തടിച്ചുകൂടി.

ഇന്ന് നഗരസഭ കൗണ്‍സില്‍ നടക്കുന്നതിന് മുന്നോടിയായി വിളിച്ചുചേര്‍ത്ത ധനകാര്യ സ്റ്റാ ന്റിംഗ് കമ്മറ്റി യോഗത്തിലാണ് സംഭവങ്ങള്‍ അരങ്ങേറിയത്. മുന്‍ വൈസ് ചെയര്‍പേഴ്‌സണ്‍ നി ശ്ചിത സമയത്ത് എത്തിച്ചേരാത്തതിനെ സംബന്ധിച്ച സംസാ രം പിന്നീട് പരസ്പരം വാഗ്വാദത്തിലേക്ക് കടന്നതോടെ മുന്‍ ചെയര്‍പേഴ്‌സണിനെ കൈകാ ര്യം ചെയ്യുമെന്ന് പ്രതിപക്ഷ നേ താവ് അക്രോശിച്ച് കൊണ്ട് പറയുകയും ചെയ്തു.

ഇരുവരുടേ യും വാക്കേറ്റം മൂത്തതോടെ സമീപസ്ഥാപനങ്ങളിലും, പരിസര ത്ത് നിന്നും മുനിസിപ്പല്‍ ഓഫീസില്‍ വിവിധാവശ്യങ്ങള്‍ക്കെത്തിയവരുമടക്കം നൂറ്കണക്കിനാളുകള്‍ തടിച്ചു കൂടുകയും ചെ യ്തു. തന്നോട് അപമര്യാദയായി സംസാരിച്ചുവെന്ന് കാണിച്ച് മുന്‍ വൈസ് ചെയര്‍പേഴ്‌സണ്‍ നഗരസഭ ചെയര്‍മാന് പരാതി നല്‍ കി. ഇന്ന് ചേരുന്ന നഗരസഭയോഗത്തില്‍ പരാതി ചര്‍ച്ചക്കെടുക്കുകയും പ്രതിപക്ഷ നേതാവിനെതിരെ നടപടി സ്വീകരിക്കുകയും ചെയ്യുമെന്ന് ഭരണകക്ഷിയംഗങ്ങള്‍ ആവശ്യമുന്നയിക്കുമെന്നറിയുന്നു.
    
</TEXT>
</DOC>