<DOC>
<DOCNO>114020272664.utf8</DOCNO>
<TEXT>


           ടിപി കേസ് പ്രതികളുടെ ജയില്‍ മാറ്റത്തിനു പിന്നില്‍ ഗൂഢാലോചന    

Sunday 2 February 2014 4:04 pm IST

ആലപ്പുഴ: ടി. പി ചന്ദ്രശേഖരന്‍ വധക്കേസിലെ പ്രതികളെ ജയില്‍ മാറ്റിയതിനു പിന്നില്‍ ഗൂഢാലോചന നടന്നതായി സിപിഎം സംസ്ഥാന സെക്രട്ടറി പിണറായി വിജയന്‍ പറഞ്ഞു.

ഗൂഢാലോചനക്കു പിന്നില്‍ ആഭ്യന്തരമന്ത്രി രമേശ് ചെന്നിത്തലക്കും ജയില്‍ മേധാവിക്കും പങ്കുണ്ടോയെന്ന കാര്യം അന്വേഷിക്കണമെന്നും അദ്ദേഹം ആവശ്യപ്പെട്ടു. സിപിഎം നേതാവ് പിമോഹനന്‍ മാസ്റ്റര്‍ക്ക് സ്വര്‍ണക്കള്ളകടത്തുകാരന്‍ ഫയസുമായി ബന്ധമുണ്ടെന്ന് വരുത്തിതീര്‍ക്കാന്‍ ജയില്‍ മേധാവി ശ്രമിച്ചിരുന്നു.

നിലവിലെ നിയമവ്യവസ്ഥ അനുസരിച്ച് ചന്ദ്രശേഖരന്‍ വധക്കേസില്‍ സി.ബി.ഐ അന്വേഷണം സാധ്യമല്ലെന്നും പിണറായി പറഞ്ഞു. അടിയന്തരാവസ്ഥക്കാലത്ത് രാജനെ ഉരുട്ടിക്കൊന്നപ്പോള്‍ പാര്‍ട്ടിക്കാരനല്ലാതിരുന്നിട്ട് കൂടി രാജന് വേണ്ടിയും പാര്‍ട്ടി രംഗത്ത് വന്നിരുന്നു.

ഗൗരിയമ്മയുടെ എല്‍.ഡി.എഫ് പ്രവേശനകാര്യം ഗൗരിയമ്മയുടെ തന്നെ പ്രതികരണശേഷം പറയാമെന്നും പിണറായി പറഞ്ഞു.
    
</TEXT>
</DOC>