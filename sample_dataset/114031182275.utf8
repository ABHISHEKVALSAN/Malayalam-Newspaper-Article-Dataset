<DOC>
<DOCNO>114031182275.utf8</DOCNO>
<TEXT>


           സുധീരനെ ഷോള്‍ അണിയിച്ച പത്തനംതിട്ട കളക്ടറെ മാറ്റി    

Tuesday 11 March 2014 4:23 pm IST

പത്തനംതിട്ട: തെരഞ്ഞെടുപ്പു കമ്മീഷന്‍ നിര്‍ദ്ദേശത്തെ തുടര്‍ന്ന് പത്തനംതിട്ട ജില്ലാ കളക്ടര്‍ ബി.മോഹനനെ ചുമതലയില്‍ നിന്നുംമാറ്റി. കോണ്‍ഗ്രസുമായി ബന്ധമുണ്ടെന്ന് ചൂണ്ടിക്കാട്ടി എ.ഐ.വൈ.എഫും എ.ഐ.എസ്.എഫും നല്‍കിയ പരാതിയെ തുടര്‍ന്നാണ് നടപടി. 

പത്തനംതിട്ടയില്‍ പുതിയ കളക്ടറെ നിയമിക്കുന്നത് വരെ എ.ഡിഎമ്മിന് ജില്ലയുടെ ചുമതല നല്‍കിയിട്ടുണ്ട്.  കൊല്ലം കളക്ടറായിരിക്കെ കെ.പി.സി.സി പ്രസിഡന്റ് വി.എം.സുധീരനെ ബി. മോഹനന്‍ ഷാളണിയിച്ചത് വിവാദമായിരുന്നു. തുടര്‍ന്നാണ് അദ്ദേഹത്തെ പത്തനംതിട്ടയിലേക്കു സ്ഥലംമാറ്റിയത്. 

മന്ത്രിസഭായോഗ തീരുമാനമായാണ് ബി മോഹനന്‍ അടക്കം ആറ് കളക്ടര്‍മാരെ സ്ഥലം മാറ്റിയത്.
    
</TEXT>
</DOC>