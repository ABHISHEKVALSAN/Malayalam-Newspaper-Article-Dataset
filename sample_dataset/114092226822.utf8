<DOC>
<DOCNO>114092226822.utf8</DOCNO>
<TEXT>


           വെള്ളക്കരം കുറയ്ക്കുന്നത്; ചര്‍ച്ച ചെയ്യുമെന്ന് മാണി    

Monday 22 September 2014 1:44 pm IST

        തിരുവനന്തപുരം:സംസ്ഥാനത്തെ വെള്ളക്കരം കുറയ്ക്കുന്നത് സംബന്ധിച്ച കാര്യത്തില്‍ മന്ത്രിസഭ ചര്‍ച്ച ചെയ്യുമെന്ന് ധനമന്ത്രി കെ.എം.മാണി.

മന്ത്രിസഭ ഒരുമിച്ചാണ് വെള്ളക്കരം കൂട്ടാനുള്ള തീരുമാനം കൈക്കൊണ്ടത്. അതിനാല്‍ തന്നെ വെള്ളക്കരം കുറയ്ക്കുന്ന കാര്യവും മന്ത്രിസഭ ചര്‍ച്ച ചെയ്‌തേ തീരുമാനം എടുക്കാനാവൂ. കേന്ദ്ര നികുതി വിഹിതത്തില്‍ കുറവുണ്ടായതാണ് പ്രതിസന്ധിക്ക് കാരണം.

സംസ്ഥാനത്ത് സാമ്പത്തിക ബുദ്ധിമുട്ടുണ്ട്. എന്നാല്‍ അത് സാമ്പത്തിക പ്രതിസന്ധിയില്ല. 1100 കോടി രൂപയാണ് 2013-14 സാമ്പത്തിക വര്‍ഷത്തില്‍ കിട്ടാനുള്ളതെന്നും മാണി പറഞ്ഞു.

ആര്‍ക്കും ബുദ്ധിമുട്ടാണ്ടാകാത്ത രീതിയില്‍ നികുതി വര്‍ദ്ധന നടപ്പാക്കണമെന്നാണ് സര്‍ക്കാര്‍ ആഗ്രഹിക്കുന്നതെന്നും മാണി പറഞ്ഞു.
    
</TEXT>
</DOC>