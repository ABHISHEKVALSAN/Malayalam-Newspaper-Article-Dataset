<DOC>
<DOCNO>114062910949.utf8</DOCNO>
<TEXT>


           കുതിരവട്ടം മാനസികാരോഗ്യ കേന്ദ്രത്തില്‍ അന്തേവാസി കൊല്ലപ്പെട്ടു    

Sunday 29 June 2014 4:39 pm IST

കോഴിക്കോട്: കുതിരവട്ടം മാനസികാരോഗ്യ കേന്ദ്രത്തില്‍ അന്തേവാസിയെ കഴുത്തുഞെരിച്ച് കൊല്ലപ്പെട്ട നിലയില്‍ കണ്ടെത്തി. മലപ്പുറം നിലമ്പൂര്‍ സ്വദേശി സിദ്ധീഖ് (46) ആണ് കൊല്ലപ്പെട്ടത്.   സെല്ലില്‍ കൂടെയുണ്ടായിരുന്ന ജിയോ സക്കറിയയാണ് സിദ്ദിഖിനെ ആക്രമിച്ചത്.

മൂന്നുപേരെ പാര്‍പ്പിച്ചിരുന്ന മുറിയില്‍ ഞായറാഴ്ച രാവിലെയാണ് സിദ്ദിഖിന്റെ മൃതദേഹം കണ്ടെത്തിയത്. കോടതി നിര്‍ദേശപ്രകാരമാണ് തെരുവില്‍ അലഞ്ഞുനടന്നിരുന്ന സിദ്ധീഖിനെ കുതിരവട്ടത്തേക്ക് മാറ്റിയത്. ഇന്ന് രാവിലെ അക്രമാസക്തനായ ജിയോ സിദ്ദിഖിന്റെ കഴുത്തില്‍ മുണ്ടുപയോഗിച്ച് മുറുക്കുകയായിരുന്നു. സിദ്ദിഖിന്റെ മൃതദേഹം പോസ്റ്റ് മോര്‍ട്ടത്തിനായി മെഡിക്കല്‍ കോളേജ് ആശുപത്രിയിലേക്ക് മാറ്റി. 

 

    
</TEXT>
</DOC>