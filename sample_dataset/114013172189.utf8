<DOC>
<DOCNO>114013172189.utf8</DOCNO>
<TEXT>


           അരുണാചല്‍ എംഎല്‍എയുടെ മകന്‍ മര്‍ദ്ദനമേറ്റ്‌ മരിച്ചു    

Friday 31 January 2014 9:27 pm IST

lന്യൂദല്‍ഹി: അരുണാചല്‍ പ്രദേശ്‌ എംഎല്‍എയുടെ മകന്‍ ദല്‍ഹിയില്‍ വ്യാപാരികളുടെ മര്‍ദ്ദനമേറ്റ്‌ മരിച്ചു. കോണ്‍ഗ്രസ്‌ എംഎല്‍എ നിദോ പവിത്രയുടെ മകനും കോളേജ്‌ വിദ്യാര്‍ത്ഥിയുമായ നിദോ തനിയനാണ്‌ മരിച്ചത്‌. സംഭവവുമായി ബന്ധപ്പെട്ട്‌ മൂന്നുപേരെ പോലീസ്‌ കസ്റ്റഡിയിലെടുത്തു.
ബുധനാഴ്ച ദക്ഷിണ ദല്‍ഹിയിലെ ലജ്പത്‌ നഗറില്‍വച്ച്‌ നിദോയും ചില വ്യാപാരികളും തമ്മില്‍ കശപിശയുണ്ടായിരുന്നു. നിദോയുടെ ഹെയര്‍ സ്റ്റെയിലിനെപ്പറ്റി ചിലര്‍ കളിയാക്കിയതാണ്‌ പ്രശ്ന കാരണം. നിദോ പ്രതികരിച്ചപ്പോള്‍ കച്ചവടക്കാര്‍ കൂട്ടംചേര്‍ന്ന്‌ മര്‍ദ്ദിച്ചതായി പറയപ്പെടുന്നു. പിന്നീട്‌ സമീപവാസികള്‍ ഇടപെട്ട്‌ പ്രശ്നം പറഞ്ഞുതീര്‍ത്ത്‌ നിദോയെ ഗ്രീന്‍പാര്‍ക്ക്‌ മേഖലയിലെ വീട്ടിലേക്കയച്ചു. എന്നാല്‍ വ്യാഴാഴ്ച നിദോയുടെ ആരോഗ്യ നില പെട്ടെന്ന്‌ വഷളാവുകയായിരുന്നു. മൃതദേഹം ദല്‍ഹിയിലെ ഓള്‍ ഇന്ത്യ മെഡിക്കല്‍ സയന്‍ സസില്‍ പോസ്റ്റ്മോര്‍ട്ടം നടത്തി. റിപ്പോര്‍ട്ട്‌ കിട്ടിയശേഷം മാത്രമേ മരണകാരണം വ്യക്തമാകുകയുള്ളുവെന്ന്‌ പോലീസ്‌ പറഞ്ഞു.
    
</TEXT>
</DOC>