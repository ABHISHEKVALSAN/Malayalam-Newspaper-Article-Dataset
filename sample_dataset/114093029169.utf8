<DOC>
<DOCNO>114093029169.utf8</DOCNO>
<TEXT>


           വിദ്യാര്‍ത്ഥികള്‍ക്ക് വൈന്‍ വിറ്റയാള്‍ പിടിയില്‍    

Tuesday 30 September 2014 9:36 pm IST

        മുഹമ്മ: സ്‌കൂള്‍ വിദ്യാര്‍ത്ഥികള്‍ക്ക് വൈന്‍ വിറ്റയാളെ പോലീസ് പിടികൂടി മുഹമ്മ 11-ാം വാര്‍ഡ് നെല്ലിക്കാവെളിയില്‍ ദേവസ്യ (69)യെയാണ് അറസ്റ്റ് ചെയ്തത്. വില്‍പ്പനയ്ക്കായി സൂക്ഷിച്ചിരുന്ന 21 ലിറ്റര്‍ വൈനും ഇയാളുടെ വീട്ടില്‍ നിന്ന് കണ്ടെടുത്തു. സമീപത്തെ സ്‌കൂളിലെ വിദ്യാര്‍ത്ഥികള്‍ക്കാണ് ഇയാള്‍ വൈന്‍ വിറ്റിരുന്നത്. കഴിഞ്ഞദിവസം ചില വിദ്യാര്‍ത്ഥികള്‍ സ്‌കൂളില്‍ അബോധാവസ്ഥയില്‍ എത്തിയതിനെ തുടര്‍ന്ന് നടന്ന അന്വേഷണത്തിലാണ് സംഭവം പുറത്തറിഞ്ഞത്. ഇതേത്തുടര്‍ന്ന് സ്‌കൂള്‍ അധികൃതര്‍ പരാതി നല്‍കുകയായിരുന്നു.
    
</TEXT>
</DOC>