<DOC>
<DOCNO>114042594302.utf8</DOCNO>
<TEXT>


           കരുണാകരനെ അപമാനിച്ചവര്‍ മാപ്പുപറയണം: കെ. മുരളീധരന്‍    

Friday 25 April 2014 12:26 pm IST

തിരുവനന്തപുരം: കെ കരുണാകരനെ അപമാനിച്ചവര്‍ മാപ്പു പറയണമെന്ന ആവശ്യവുമായി മകനും എംഎല്‍എയുമായ കെ മുരളീധരന്‍ രംഗത്ത്.

ഗുരുവായൂര്‍ ക്ഷേത്രത്തില്‍ നിന്ന് 29 വര്‍ഷങ്ങള്‍ക്കു മുമ്പ് കാണാതായ തിരുവാഭരണം ക്ഷേത്രക്കിണറ്റില്‍ നിന്നു കണ്ടെടുത്ത സാഹചര്യത്തില്‍, അന്നത്തെ മുഖ്യമന്ത്രിയായിരുന്ന കെ. കരുണാകരനെ അപമാനിച്ചവര്‍ മാപ്പു പറയണമെന്നാണ് മുരളീധരന്റെ ആവശ്യം.

ഗുരുവായൂര്‍ ഭക്തന്‍ കൂടിയായിരുന്ന തന്റെ പിതാവിന് അന്നത്തെ കേസ് ഏറെ ദുഃഖമുളവാക്കിയിരുന്നു. കേസ് പ്രതിപക്ഷം രാഷ്ട്രീയ മുതലെടുപ്പിന് ഉപയോഗിച്ചെന്നും സത്യം പുറത്തു വന്നതില്‍ സന്തോഷമുണ്ടെന്നും അദ്ദേഹം കൂട്ടിച്ചേര്‍ത്തു.
    
</TEXT>
</DOC>