<DOC>
<DOCNO>114072016297.utf8</DOCNO>
<TEXT>


           മലേഷ്യക്ക് മോദിയുടെ സഹായ വാഗ്ദാനം    

Sunday 20 July 2014 11:25 pm IST

        ന്യൂദല്‍ഹി: യുക്രൈന്‍ വിമതരുടെ മിസൈല്‍ ആക്രമണത്തില്‍ മലേഷ്യന്‍ വിമാനം തകര്‍ന്ന സംഭവത്തില്‍ മലേഷ്യന്‍ സര്‍ക്കാരിന് ഐക്യദാര്‍ഢ്യം പ്രഖ്യാപിച്ച് ഭാരത പ്രധാനമന്ത്രി നേരേന്ദ്രമോദിയുടെ കത്ത്. സംഭവത്തിന്റെ യഥാര്‍ത്ഥവസ്തുത കണ്ടെത്താന്‍ എല്ലാവിധ സഹായവും പിന്തുണയും നല്‍കാന്‍ ഭാരതം തയ്യാറാണ്. സംഭവത്തിനുശേഷം ആഗോള തലത്തിലുണ്ടായിരിക്കുന്ന പ്രതിഷേധം ന്യായമാണെന്നും മേലഷ്യന്‍ പ്രധാനമന്ത്രി മുഹമ്മജ് നജീബിനെഴുതിയ കത്തില്‍ നരേന്ദ്രമോദി വ്യക്തമാക്കി. 
 സംഭവത്തില്‍ കൊല്ലപ്പെട്ടവര്‍ക്ക് ആദരാഞ്ജലി അര്‍പ്പിക്കുന്നു. വിമാന അപകടത്തിനുശേഷം ലോകം മുഴുവനും  ഉണ്ടായിരിക്കുന്ന പ്രതിഷേധം നീതീകരിക്കാവുന്നതാണ്. വിമാനം തകര്‍ക്കപ്പെട്ട സംഭവത്തില്‍ യഥാര്‍ത്ഥ വസ്തുത കണ്ടെത്താന്‍ നടത്തുന്ന ഏതന്വേഷണത്തെയും ഇന്ത്യ പിന്തുണയ്ക്കും, മോദി കത്തില്‍ ചൂണ്ടിക്കാട്ടി.
    
</TEXT>
</DOC>