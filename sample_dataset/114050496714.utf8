<DOC>
<DOCNO>114050496714.utf8</DOCNO>
<TEXT>


           ബാര്‍ ലൈസന്‍സ് പുതുക്കുന്നത്: തന്റെ ഫോര്‍മുലയ്ക്ക് പ്രസക്തിയെന്ന് ചെന്നിത്തല    

Sunday 4 May 2014 4:23 pm IST

പത്തനംതിട്ട: ബാര്‍ ലൈസന്‍സ് പുതുക്കുന്നതുമായി ബന്ധപ്പെട്ട വിഷയത്തില്‍ താന്‍ മുന്നോട്ട് വച്ച ഫോര്‍മുലയ്ക്ക് ഇപ്പോഴും പ്രസക്തിയുണ്ടെന്ന് ആഭ്യന്തര മന്ത്രി രമേശ് ചെന്നിത്തല പറഞ്ഞു. ഇതിന്മേല്‍ ചര്‍ച്ച നടന്നു വരികയാണെന്നും അദ്ദേഹം മാദ്ധ്യമങ്ങളോട് പറഞ്ഞു.

താന്‍ മുന്നോട്ട് വച്ച ഫോര്‍മുല പ്രകാരം സംസ്ഥാനത്ത് 200 ബാറുകള്‍ അടച്ചിടേണ്ടി വരുമെന്നും അദ്ദേഹം ചൂണ്ടിക്കാട്ടി. ബാര്‍ ലൈസന്‍സുമായി ബന്ധപ്പെട്ട വിഷയത്തില്‍ കെപിസിസി വൈസ് പ്രസിഡന്റ് വി ഡി സതീശന്‍ ഉന്നയിച്ച വിമര്‍ശനങ്ങളെ കുറിച്ച് പ്രതികരിക്കാനില്ലെന്നും ചെന്നിത്തല പറഞ്ഞു.
    
</TEXT>
</DOC>