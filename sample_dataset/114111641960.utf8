<DOC>
<DOCNO>114111641960.utf8</DOCNO>
<TEXT>


           ജനങ്ങള്‍ക്ക് സര്‍ക്കാര്‍ സംരക്ഷണം നല്‍കുമെന്ന് ആഭ്യന്തര മന്ത്രി രമേശ് ചെന്നിത്തല    

Sunday 16 November 2014 12:11 pm IST

        കൊച്ചി: മുല്ലപ്പെരിയാര്‍ ജലനിരപ്പിലെ ആശങ്കയെ തുടര്‍ന്ന് മാറ്റിപാര്‍പ്പിക്കുന്ന കുടുംബങ്ങളുടെ സ്വത്തിന് സര്‍ക്കാര്‍ സംരക്ഷണം നല്‍കുമെന്ന് ആഭ്യന്തര മന്ത്രി രമേശ് ചെന്നിത്തല.

ജനങ്ങളുടെ സുരക്ഷിതത്വത്തിനാണു കൂടുതല്‍ പ്രാധാന്യം നല്‍കുന്നത്. അപകടമുണ്ടാകാതിരിക്കാനുള്ള മുന്‍കരുതലുകളെല്ലാം സ്വീകരിച്ചിട്ടുണ്ട്. വിവിധ ഏജന്‍സികളെ ഏകോപിപ്പിച്ചിട്ടുണ്ടെന്നും ചെന്നിത്തല പറഞ്ഞു.

കൊച്ചിയില്‍ നടന്ന പോലീസ് കായികമേള ഉദ്ഘാടനം ചെയ്തതിനു ശേഷം മാധ്യമ പ്രവര്‍ത്തകരോട് സംസാരിക്കുകയായിരുന്നു അദ്ദേഹം.നിറ്റ ഓഫീസിലുണ്ടായ മാവോയിസ്റ്റ് ആക്രമണത്തില്‍ അന്വേഷണം നേര്‍വഴിക്കാണ് നടക്കുന്നതെന്നും അദ്ദേഹം പറഞ്ഞു.

കൂടാതെ ഡിജിപി നിയമനവുമായി ബന്ധപ്പെട്ട ആരോപണങ്ങള്‍ ശരിയല്ലെന്നും എല്ലാ മാനദണ്ഡങ്ങളും അനുസരിച്ചാണ് നിയമനം നടത്തിയതെന്നും രമേശ് ചെന്നിത്തല വ്യക്തമാക്കി.
    
</TEXT>
</DOC>