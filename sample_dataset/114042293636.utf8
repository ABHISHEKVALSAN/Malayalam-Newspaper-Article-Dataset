<DOC>
<DOCNO>114042293636.utf8</DOCNO>
<TEXT>


           117 മണ്ഡലങ്ങളില്‍ പ്രചാരണം സമാപിച്ചു; നാളെ വോട്ടെടുപ്പ്‌    

Tuesday 22 April 2014 10:17 pm IST

        ന്യൂദല്‍ഹി: ലോക്സഭയിലേക്കുള്ള ആറാം ഘട്ട വോട്ടെടുപ്പ്‌ വ്യാഴാഴ്ച. ഇതിനുള്ള പരസ്യപ്രചാരണം ഇന്നലെ വൈകിട്ട്‌ അഞ്ചു മണിക്ക്‌ അവസാനിച്ചു. 12 സംസ്ഥാനങ്ങളിലായി 117 മണ്ഡലങ്ങളിലാണ്‌ 24ന്‌ പോളിംഗ്‌ നടക്കുന്നത്‌.
സംസ്ഥാനങ്ങളും ബ്രാക്കറ്റില്‍ സീറ്റുകളും. തമിഴ്‌നാട്‌(39), മഹാരാഷ്ട്ര(19), ഉത്തര്‍പ്രദേശ്‌(12), മധ്യപ്രദേശ്‌(10), ഛത്തീസ്ഗഢ്‌(7), ബീഹാര്‍(7), ആസാം(6), ജാര്‍ഖണ്ഡ്‌(4), രാജസ്ഥാന്‍(5), പശ്ചിമബംഗാള്‍(6), ജമ്മു കാശ്മീര്‍(1), പുതുശേരി(1). തമിഴ്‌നാട്ടില്‍ എഐഎഡിഎംകെയും ഡിഎംകെയും ബിജെപി നേതൃത്വത്തിലുള്ള എന്‍ഡിഎയും തമ്മിലാണ്‌ പ്രധാന മത്സരം. കോണ്‍ഗ്രസും സിപിമ്മും ഒറ്റയ്ക്കൊറ്റയ്ക്കാണ്‌ മല്‍സരിക്കുന്നത്‌.
എല്‍. ഗണേശ്‌, പൊന്‍രാധാകൃഷ്ണന്‍, എ. രാജ, ദയാനിധി മാരന്‍, ടി. ആര്‍. ബാലു, വൈക്കോ, കാര്‍ത്തിക്‌ ചിദംബരം, മണിശങ്കര്‍ അയ്യര്‍(തമിഴ്‌നാട്‌), സുഷമാ സ്വരാജ്‌(മധ്യപ്രദേശിലെ വിദിശ), മുലായം സിംഗ്‌ യാദവ്‌(മെയിന്‍പുരി), ഡിംപിള്‍ യാദവ്‌(കനോജ്‌), ഹേമമാലിനി(മഥുര), അമര്‍സിംഗ്‌(ഫത്തേപൂര്‍ സിക്രി), സല്‍മാന്‍ ഖുര്‍ഷിദ്‌(ഫറൂഖാ ബാദ്‌), പ്രിയ ദത്ത്‌(മുംബൈ), ഷാനവാസ്‌ ഹുസൈന്‍(ഭഗല്‍പ്പൂര്‍), മുഹമ്മദ്‌ അസഹറുദ്ദീന്‍(മധോപൂര്‍), പൂനം മഹാജന്‍(മുംബൈ നോര്‍ത്ത്‌ സെന്‍ട്രല്‍) എന്നിവരാണ്‌ പ്രധാന സ്ഥാനാര്‍ഥികള്‍.
    
</TEXT>
</DOC>