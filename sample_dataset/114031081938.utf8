<DOC>
<DOCNO>114031081938.utf8</DOCNO>
<TEXT>


           വിശുദ്ധ നരകം എഴുതിയത് ഗെയ്ല്‍ അല്ല    

Monday 10 March 2014 5:13 pm IST

കൊച്ചി: ഗെയ്ല്‍ ട്രെഡ്‌വെല്‍ മാതാ അമൃതാനന്ദമയീ ദേവിയെക്കുറി ച്ചെഴുതിയതെന്നു പറയുന്ന വിശുദ്ധ നരകം അവരെഴുതിയതല്ലെന്നു വ്യക്തമാകുന്നു. കുപ്രസിദ്ധ കള്ളപ്പേരിലെഴുത്തുകാരിയായ ജെസ്‌സി ഹോഫ്മാന്‍ എന്ന സ്ത്രീയാണ് പുസ്തകം എരുവും പുളിയും ചേര്‍ത്തു പ്രസിദ്ധീകരിച്ചത്. ഇതിന്റെ ഉദ്ദേശ്യം വ്യക്തമല്ല. അമൃതാന്ദമയീ മഠത്തിനും ഹിന്ദു മത സ്ഥാപനങ്ങള്‍ക്കുമെതിരേ നടക്കുന്ന വന്‍ ഗൂഢാലോചനയിലേക്ക് വെളിച്ചം വീശുന്നതാണ് ഈ പുതിയ വെളിപ്പെടുത്തല്‍.
ഇന്റര്‍നെറ്റിലെ യാഹൂ ഗ്രൂപ്പില്‍ബ്രോണ്ടെ ബക്‌സ്റ്റര്‍ എന്ന വ്യാജപ്പേരില്‍ സങ്കല്‍പ്പ കഥകളും ഇക്കിളിക്കഥകളും എഴുതുന്ന ഇവര്‍ യാഹുവില്‍ മെംബേഴ്‌സ് ഒണ്‍ലി വിഭാഗത്തില്‍ എക്‌സ് അമ്മ എന്നൊരു വിഭാഗം നടത്തുന്നവരാണ്.
ബാക്‌സ്റ്റര്‍ എന്ന ഹോഫ്മാന്‍ അമൃതാനന്ദമയിയെ അപഹസിക്കാനും മേശമായി ചിത്രീകരിക്കാനും കിട്ടുന്ന എല്ലാ വേദികളും വിനിയോഗിക്കാറുണ്ട്. അങ്ങനെ ഗെയ്ല്‍ ട്രെഡ് വെലിനെ വിനിയോഗിച്ച് അവര്‍ അമ്മയ്‌ക്കെതിരെയും ആശ്രമത്തിനെതിരെയും ആഞ്ഞടിക്കുകയായിരുന്നു. 14 വര്‍ഷം മുമ്പ് ആശ്രമം വിട്ട ഗെയ്ല്‍ ഇതുവരെ അമ്മയെക്കുറിച്ച് വെളിപ്പെടുത്താത്ത കാര്യങ്ങളാണ് പൊടിപ്പും തൊങ്ങലും വെച്ച് ബാക്‌സ്റ്റര്‍ എഴുതിയിരിക്കുന്നത്. 
എന്നാല്‍ ഗെയ്‌ലിന് തന്റെ പേരില്‍ വന്ന പുസ്തകത്തിലെ കാര്യങ്ങള്‍ നിഷേധിക്കാനാവില്ല. അങ്ങനെ ചെയ്താല്‍ അവരുടെ വിശ്വാസ്യത ഇല്ലാതാവുകയും അവര്‍ക്കെതിരേ നിയമ നടപടികള്‍ക്കു സാധ്യത ഒരുങ്ങുകയും ചെയ്യും. പുസ്തകത്തില്‍ പറഞ്ഞിരിക്കുന്ന കാര്യങ്ങളുടെ അടിസ്ഥാനത്തില്‍ ഒരു വേദിയലും പരാതി ഉന്നയിക്കാന്‍ ഗെയ്ല്‍ തയാറാകാത്തതും അതുകൊണ്ടാണെന്നു കരുതപ്പെടുന്നു.
 2013 നവംബര്‍ 11-നാണ് ബക്‌സ്റ്ററും ഗെയ്‌ലും തമ്മിലുള്ള ചങ്ങാത്തം പുറത്തുവന്നത്. ഇരുവരും ഫേസ്ബുക്കില്‍ ചങ്ങാത്തം കൂടിയതും ഗെയ്‌ലിനു വേണ്ടി ബാകസ്റ്റര്‍ പുസ്തകം എഴുതിയതും സംബന്ധിച്ച വിവരങ്ങള്‍ അവരുടെ ഫേസ് ബുക് പേജിലുണ്ട്. ഇതു സംബന്ധിച്ച കൂടുതല്‍ വിവരങ്ങള്‍ ഈ ബ്ലോഗില്‍ അറിയാം...

</TEXT>
</DOC>