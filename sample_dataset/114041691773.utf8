<DOC>
<DOCNO>114041691773.utf8</DOCNO>
<TEXT>


           ജില്ലാ ആശുപത്രിയില്‍ സേവാഭാരതിയുടെ വിഷുസദ്യ    

Wednesday 16 April 2014 9:25 pm IST

        കാഞ്ഞങ്ങാട്‌: കഴിഞ്ഞ ൧൨ വര്‍ഷമായി കാഞ്ഞങ്ങാട്‌ ജില്ലാ ആശുപത്രിയില്‍ നടത്തിവരുന്ന സൌജന്യ ഉച്ചഭക്ഷണ വിതരണ പദ്ധതിയുടെ ഭാഗമായി വിഷു ദിനത്തില്‍ രോഗികള്‍ക്കും അവരെ പരിചരിക്കുന്നവര്‍ക്കും സേവാഭാരതിയുടെ പ്രവര്‍ത്തകര്‍ വിഷുസദ്യ നല്‍കി. കാഞ്ഞങ്ങാട്ടെ പ്രശസ്ത ഡോക്ടര്‍മാരായ കുനിക്കുല്ലായയും മകന്‍ രാജേന്ദ്ര പ്രസാദും ചേര്‍ന്ന്‌ വിഷു സദ്യയുടെ വിതരണം ഉദ്ഘാടനം ചെയ്തു. ആര്‍.എസ്‌.എസ്‌ ജില്ലാകാര്യവാഹ്‌ എ.വേലായുധന്‍, സേവാഭാരതി പ്രസിഡണ്ട്‌ സി.കെ വേണുഗോപാല്‍, ജനറല്‍ സെക്രട്ടറി കെ.വി ലക്ഷ്മണന്‍, വൃന്ദാവനം ബാലസദനം പ്രസിഡണ്ട്‌ കെ. ബാലകൃഷ്ണന്‍ എന്നിവര്‍ നേതൃത്വം നല്‍കി
    
</TEXT>
</DOC>