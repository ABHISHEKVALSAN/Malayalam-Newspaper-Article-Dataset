<DOC>
<DOCNO>114061307306.utf8</DOCNO>
<TEXT>


           വാഹനാപകടം: സീമാജാഗരണ്‍മഞ്ച്‌ സെക്രട്ടറി രാകേഷ്‌ കുമാര്‍ മരിച്ചു    

Friday 13 June 2014 10:45 am IST

ജയ്പൂര്‍: മുതിര്‍ന്ന ആര്‍എസ്‌എസ്‌ പ്രചാരകനും സീമാ ജാഗരണ്‍ മഞ്ച്‌ ഓര്‍ഗനൈസിംഗ്‌ സെക്രട്ടറിയുമായ രാകേഷ്‌ കുമാറും സഹപ്രവര്‍ത്തകന്‍ ഭീക്‌ സിംഗും ജെയ്സാല്‍മറില്‍ വാഹനാപകടത്തില്‍ മരണമടഞ്ഞു. സിംഗിനൊപ്പം ജെയ്സാല്‍മറില്‍ നിന്ന്‌ ജോധ്പ്പൂരിലേക്ക്‌ പോകുമ്പോള്‍ ഇന്നലെ രാവിലെയാണ്‌ അപകടം. പഞ്ചാബിലെ ലുധിയാന സ്വദേശിയാണ്‌ രാകേഷ്‌ കുമാര്‍. ഇന്ത്യയുടെ അതിര്‍ത്തി പ്രശ്നങ്ങളെക്കുറിച്ച്‌ ആഴത്തില്‍ പഠിച്ചിട്ടുള്ള വ്യക്തിയാണ്‌. അതിര്‍ത്തി പ്രശ്നങ്ങളെക്കുറിച്ച്‌ ജനങ്ങള്‍ക്ക്‌ അവബോധം പകരാന്‍ ആര്‍എസ്‌എസ്‌ രൂപീകരിച്ച സംഘടനയാണ്‌ സീമാജാഗരണ്‍ മഞ്ച്‌.
നേരത്തെ ജമ്മുകാശ്മീര്‍ പ്രാന്തപ്രചാരകനായിരുന്നു. സംസ്കാരം ഇന്ന്‌ ലുധിയാനയില്‍ നടക്കും.
    
</TEXT>
</DOC>