<DOC>
<DOCNO>114111441476.utf8</DOCNO>
<TEXT>


           ഓര്‍ഡിനന്‍സ് ഒപ്പിടാന്‍ വൈകുന്നില്ലെന്ന്  മുഖ്യമന്ത്രിയുടെ ഓഫീസ്    

Friday 14 November 2014 10:36 pm IST

        തിരുവനന്തപുരം : ഓര്‍ഡിനന്‍സുകള്‍ ഒപ്പിടാന്‍ ഗവര്‍ണര്‍ വൈകുന്നതായുള്ള വാര്‍ത്ത അടിസ്ഥാനരഹിതമാണെന്നു മുഖ്യമന്ത്രിയുടെ ഓഫീസ് അറിയിച്ചു. നാല് ഓര്‍ഡിനന്‍സുകളില്‍ വ്യാഴാഴ്ച ഗവര്‍ണര്‍ ഒപ്പിടുകയും അവ അച്ചടിക്കാന്‍ അന്നു തന്നെ പ്രസിലേക്ക് അയയ്ക്കുകയും ചെയ്തു.
കേരള മുനിസിപ്പാലിറ്റീസ് (ഭേദഗതി) ഓര്‍ഡിനന്‍സ് 2014, കേരള മാരിടൈം ബോര്‍ഡ് ഓര്‍ഡിനന്‍സ് 2014, കേരള സ്റ്റാമ്പ് (ഭേദഗതി) ഓര്‍ഡിനന്‍സ് 2014, കേരള മോട്ടോര്‍ വെഹിക്കിള്‍സ് ടാക്‌സേഷന്‍ (ഭേദഗതി) ഓര്‍ഡിനന്‍സ് 2014 എന്നിവയാണ് കഴിഞ്ഞ ദിവസം ഒപ്പിട്ടത്.
    
</TEXT>
</DOC>