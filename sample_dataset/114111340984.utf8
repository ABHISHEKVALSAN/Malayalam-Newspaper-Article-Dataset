<DOC>
<DOCNO>114111340984.utf8</DOCNO>
<TEXT>


           അഡ്ജസ്റ്റ്‌മെന്റ് സമരങ്ങള്‍ ഏതൊക്കെയെന്ന് സിപിഐ വ്യക്തമാക്കണം: സുധീരന്‍    

Thursday 13 November 2014 3:31 pm IST

        മലപ്പുറം: യു.ഡി.എഫുമായുള്ള അഡ്ജസ്റ്റ്‌മെന്റ് സമരങ്ങള്‍ക്ക് ഇനിയില്ലെന്ന് സിപിഐ സംസ്ഥാന സെക്രട്ടറി പന്ന്യന്‍ രവീന്ദ്രന്റെ വാക്കുകളില്‍ പിടിച്ച് കെപിസിസി അധ്യക്ഷന്‍ വി.എം സുധീരന്‍. എല്‍ഡിഎഫിന്റെ അഡ്ജസ്റ്റ്‌മെന്റ് സമരങ്ങള്‍ ഏതെല്ലാമാണെന്ന് സിപിഐ വ്യക്തമാക്കണമെന്ന് സുധീരന്‍ ആവശ്യപ്പെട്ടു.

ജനപക്ഷയാത്രയുടെ ഭാഗമായി മലപ്പുറത്തെത്തിയിരുന്നു സുധീരന്‍. ഐപിഎല്‍ വാതുവയ്പുപോലെ അഡ്ജസ്റ്റ്‌മെന്റ് നടന്നുവെന്നാണ് പന്ന്യന്റെ പ്രസ്താവനയില്‍ നിന്നും മനസിലാക്കേണ്ടത്. പന്ന്യന്റെ വെളിപ്പെടുത്തല്‍ ഞെട്ടിക്കുന്നതാണ്. മുന്‍പ് ഏതൊക്കെ സമരങ്ങളുടെ കാര്യത്തിലാണു വിട്ടുവീഴ്ച ചെയ്തതെന്നു സിപിഐ നേതൃത്വം വ്യക്തമാക്കണമെന്നും സുധീരന്‍ ആവശ്യപ്പെട്ടു.

സി.പി.ഐയെ മുന്നണിയിയെലടുക്കുന്നത് പരിഗണിച്ചിട്ടില്ലെന്നും സുധീരന്‍ പറഞ്ഞു.
    
</TEXT>
</DOC>