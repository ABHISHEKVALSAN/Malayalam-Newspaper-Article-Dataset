<DOC>
<DOCNO>114030179798.utf8</DOCNO>
<TEXT>


           ടി‌പി കേസിലെ അവസാനപ്രതിയേയും പിടികൂടും : ചെന്നിത്തല    

Saturday 1 March 2014 6:56 pm IST

കോഴിക്കോട്: സിപി‌എം എന്തെല്ലാം ഭീഷണി മുഴക്കിയാലും ടി.പി കേസിലെ അവസാന പ്രതിയേയും നിയമത്തിന് മുന്നില്‍ കൊണ്ടുവരുമെന്ന് ആഭ്യന്തര മന്ത്രി രമേശ് ചെന്നിത്തല. എല്ലാ പ്രതികള്‍ക്കും ജയിലില്‍ മനുഷ്യാവകാശം ഉറപ്പാക്കും. സിപി‌‌എം പ്രതികള്‍ക്ക് ജയിലില്‍ ഫൈവ്‌സ്റ്റാര്‍ സൌകര്യം നല്‍കില്ലെന്നും രമേശ് ചെന്നിത്തല കോഴിക്കോട്ട് പറഞ്ഞു. 
ടി.പി കേസിലെ മുഴുവന്‍ പ്രതികളെയും പിടികൂടാന്‍ സര്‍ക്കാര്‍ ബാദ്ധ്യസ്ഥമാണ്.  ജയിലില്‍ ഫേസ്ബുക്കും ഇന്റര്‍നെറ്റും മറ്റു സൗകര്യങ്ങളും വേണമെങ്കില്‍ വേറെ ആഭ്യന്തര മന്ത്രി വരണം. തന്റെ കാലത്ത് അതു നടപ്പില്ല. ആലുവയിലെ മഴവില്‍ റസ്റ്റോറന്റ് പൊളിച്ചു നീക്കാന്‍ നിര്‍ദ്ദേശം നല്‍കിയിട്ടുണ്ടെന്നും മന്ത്രി പറഞ്ഞു.

</TEXT>
</DOC>