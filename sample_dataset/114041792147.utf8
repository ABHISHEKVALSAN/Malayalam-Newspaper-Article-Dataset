<DOC>
<DOCNO>114041792147.utf8</DOCNO>
<TEXT>


           ഷാനിമോള്‍ ഉസ്മാനെതിരെ ആലപ്പുഴ ഡിസിസി    

Thursday 17 April 2014 1:36 pm IST

ആലപ്പുഴ: ലോക്‌സഭാ തെരഞ്ഞെടുപ്പില്‍ സീറ്റു ലഭിക്കാത്തതിന്റെ പേരില്‍ പ്രചാരണത്തില്‍നിന്ന് മാറിനിന്നുവെന്ന് ആരോപിക്കപ്പെട്ട ഷാനിമോള്‍ ഉസ്മാനെതിരെ ജില്ലാ കോണ്‍ഗ്രസ് നേതൃത്വം കെപിസിസിക്ക് പരാതി നല്‍കി. യുഡിഎഫിന്റെ ആലപ്പൂഴ സ്ഥാനാര്‍ത്ഥി കെസി വേണുഗോപാലിനെ പരാജയപ്പെടുത്താന്‍ ശ്രമിച്ചെന്നും ഷാനിമോള്‍ക്കെതിരെ ആരോപണമുണ്ട്.

എഐസിസി സെക്രട്ടറിയായിരുന്ന  ഷാനിമോള്‍ ആലപ്പുഴ, വയനാട്, പത്തനംതിട്ട തുടങ്ങിയ സീറ്റുകളില്‍ പരിഗണിക്കപ്പെട്ടിരുന്നെങ്കിലും ഒരിടത്തും പക്ഷേ സീറ്റ് ലഭിച്ചില്ല. വയനാട്ടിലാണ് ആണ് ഏറ്റവുമവസാനം പരിഗണിക്കപ്പെട്ടത്.

എല്ലായിടത്തും സിറ്റിംഗ് എംപിമാര്‍ തങ്ങള്‍ക്ക് സീറ്റ് വേണമെന്ന് വാശി പിടിച്ചതോടെ  ഷാനിമോളെ ഒഴിവാക്കുകയായിരുന്നു. സീറ്റ് ലഭിക്കാത്തതിന്റെ പേരില്‍ ഷാനിമോള്‍ ഹൈക്കമാന്‍ഡിന് പരാതി നല്‍കുകയും ചെയ്തിരുന്നു.
    
</TEXT>
</DOC>