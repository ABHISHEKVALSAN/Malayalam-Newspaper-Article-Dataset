<DOC>
<DOCNO>114022277904.utf8</DOCNO>
<TEXT>


           സരിതയ്ക്കായി വഴിവിട്ട് ഒന്നും ചെയ്തിട്ടില്ലെന്ന് മുഖ്യമന്ത്രി    

Saturday 22 February 2014 2:11 pm IST

കൊച്ചി: സോളാര്‍ കേസിലെ പ്രതി സരിതാ എസ്.നായര്‍ക്ക് ജാമ്യം ലഭിക്കാന്‍ സര്‍ക്കാര്‍ വഴിവിട്ട് ഒന്നും ചെയ്തിട്ടില്ലെന്ന് മുഖ്യമന്ത്രി ഉമ്മന്‍ചാണ്ടി പറഞ്ഞു. തെളിയാത്ത ആരോപണങ്ങളാണ് പ്രതിപക്ഷം ഉന്നയിക്കുന്നതെന്നും അദ്ദേഹം പറഞ്ഞു. 

സരിതയ്ക്ക് ജാമ്യം കിട്ടിയത് മുഖ്യമന്ത്രിയുടെ ഇടപെടല്‍ കൊണ്ടാണെന്ന സി.പി.എം സംസ്ഥാന സെക്രട്ടറി പിണറായി വിജയന്റെ ആരോപണത്തോട് പ്രതികരിക്കുകയായിരുന്നു മുഖ്യമന്ത്രി. ടി.പി വധക്കേസില്‍ എ.ഡി.ജി.പി ശങ്കര്‍ റെഡ്ഡിക്കെതരായ പിണറായി വിജയന്റെ പരാമര്‍ശങ്ങള്‍ ദൗര്‍ഭാഗ്യകരമായിപ്പോയി. 

വി.എസ്.അച്യുതാനന്ദനെതിരെ ഒന്നും പറയാന്‍ കഴിയാതെ വന്നപ്പോള്‍ പൊലീസിനു നേരെ തിരിയുകയാണെന്നും ഉമ്മന്‍ചാണ്ടി പറഞ്ഞു.
    
</TEXT>
</DOC>