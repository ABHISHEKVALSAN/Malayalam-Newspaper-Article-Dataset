<DOC>
<DOCNO>114091123244.utf8</DOCNO>
<TEXT>


           പഴയസെമിനാരിയില്‍ ദ്വിശതാബ്ദി പൂര്‍വ്വവിദ്യാര്‍ത്ഥി സംഗമം    

Thursday 11 September 2014 10:11 pm IST

        കോട്ടയം: പഴയസെമിനാരിയുടെ ദ്വിശതാബ്ദിയോടനുബന്ധിച്ചുള്ള ആഗോള പൂര്‍വ്വവിദ്യാര്‍ത്ഥി സംഗമം സപ്തംബര്‍ 16ന് ചൊവ്വാഴ്ച പഴയസെമിനാരി ''പഠിത്തവീട്ടില്‍'' നടക്കും. ''ഉത്സാഹത്തില്‍ മടുപ്പില്ലാതെ, ആത്മാവില്‍ എരിവുള്ളവരായിരിപ്പിന്‍'' എന്നതാണ് മുഖ്യചിന്താവിഷയം. പരിശുദ്ധ ബസേലിയോസ് മാര്‍ത്തോമ്മാ പൗലോസ് ദ്വിതീയന്‍ കാതോലിക്കാബാവായടക്കം, സഭയിലെ ഇരുപതില്‍പരം മെത്രാപ്പോലീത്താമാരും, ആയിരത്തിലധികം വൈദികരും ഉള്‍പ്പെടുന്നതാണ് ഓര്‍ത്തഡോക്‌സ് തിയോളജിക്കല്‍ സെമിനാരിയെന്ന പഴയസെമിനാരിയുടെ പൂര്‍വ്വവിദ്യാര്‍ത്ഥി സംഘം. ദ്വിശതാബ്ദിയോടനുബന്ധിച്ച് നടക്കുന്ന ഈ വിശേഷാല്‍ സംഗമം പരിശുദ്ധ കാതോലിക്കാബാവാ ഉത്ഘാടനം ചെയ്യും. ഫാ. ഡോ. ജേക്കബ് നാലുപറയില്‍ മുഖ്യപ്രഭാഷണം നടത്തും.
    
</TEXT>
</DOC>