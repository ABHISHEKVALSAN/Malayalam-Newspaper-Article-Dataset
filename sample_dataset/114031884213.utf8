<DOC>
<DOCNO>114031884213.utf8</DOCNO>
<TEXT>


           അരുണ്‍ ജയ്‌റ്റ്ലിയുടെ റോഡ് ഷോയ്ക്കിടെ ഹൈഡ്രജന്‍ ബലൂണ്‍ പൊട്ടിത്തെറിച്ചു    

Tuesday 18 March 2014 3:06 pm IST

അമൃത്‌സര്‍: അരുണ്‍ ജയ്‌റ്റ്ലി സ്വന്തം മണ്ഡലമായ അമൃത്‌സറില്‍ സംഘടിപ്പിച്ച റോഡ് ഷോയ്ക്കിടെ ഹൈഡ്രജന്‍ ബലൂണ്‍ പൊട്ടിത്തെറിച്ച് തീപടര്‍ന്നു. ജയ്‌റ്റ്ലിയുടെ കൈയ്ക്ക് പൊള്ളലേറ്റു. അമൃത്‌സറില്‍ മത്സരിക്കുന്ന ജയ്റ്റ്‌ലി ഇന്നാണ് പ്രചാരണം തുടങ്ങിയത്. 

ബലൂണ്‍ പൊട്ടിത്തെറിച്ചതോടെ പ്രവര്‍ത്തകര്‍ പരിഭ്രാന്തരായി ഓടി. അവസാനം പോലീസെത്തിയാണ് പൊട്ടിയത് ബലൂണുകളാണെന്ന് സ്ഥിരീകരിച്ചത്. സിറ്റിങ് എംപിയായ നവ്‌ജ്യോത് സിങ്ങ് സിദ്ധു റാലിയില്‍ പങ്കെടുത്തില്ല. പകരം അദ്ദേഹത്തിന്റെ ഭാര്യയാണ് റോഡ് ഷോയില്‍ പങ്കെടുത്തത്.

ജയ്റ്റ്‌ലിക്ക് മത്സരിക്കാന്‍ സിദ്ധു തന്റെ സീറ്റ് വിട്ടുകൊടുക്കുകയായിരുന്നു. 
    
</TEXT>
</DOC>