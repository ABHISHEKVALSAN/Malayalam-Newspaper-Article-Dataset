<DOC>
<DOCNO>114040288705.utf8</DOCNO>
<TEXT>


           കോംഗ്കണ്‍ പാതയില്‍ ഭൂചലനം; ട്രെയിനുകള്‍ വൈകി    

Wednesday 2 April 2014 10:13 pm IST

        മുംബൈ: ; കോംഗ്കണ്‍ പാതയിലുള്ള ചില റെയില്‍വേ സ്റ്റേഷനുകള്‍ ഉള്‍പ്പെട്ട പ്രദേശങ്ങളില്‍ ഭൂചലനം. ഇന്നലെ രാവിലെ ഏഴരയോടെ അനുഭവപ്പെട്ട ചലനത്തില്‍ നാശനഷ്ടങ്ങളൊന്നും റിപ്പോര്‍ട്ട്‌ ചെയ്തിട്ടില്ല. എന്നാല്‍ ചില ട്രെയിനുകള്‍ വൈകി.
റിക്ടര്‍ സ്കെയിലില്‍ 3.2 രേഖപ്പെടുത്തിയ ചലനം കാംതേ, സവര്‍ദ്ദ, ഉക്ഷി, സംഗമേശ്വര്‍ സ്റ്റേഷനുകളില്‍ അനുഭവപ്പെട്ടതായി സ്റ്റേഷന്‍ മാസ്റ്റര്‍മാര്‍ പറഞ്ഞു. റെയില്‍ പാതയ്ക്കോ കെട്ടിടങ്ങള്‍ക്കോ ടണലുകള്‍ക്കോ, പാലങ്ങള്‍ക്കോ സിഗ്നലുകള്‍ക്കോ കേടൊന്നും പറ്റിയിട്ടില്ല. ഭൂചലനത്തെത്തുടര്‍ന്ന്‌ രാജധാനി , മംഗളാ ,തിരുനല്‍വേലി ഹാപ്പ എക്സ്പ്രസുകള്‍ വൈകി. പാളങ്ങള്‍ സുരക്ഷിതമാണെന്ന്‌ ഉറപ്പായ ശേഷം രാവിലെ ഒന്‍പതരയോടെയാണ്‌ സ്റ്റേഷനുകളില്‍ പിടിച്ചിട്ട ട്രെയിനുകള്‍ വിട്ടയച്ചത്‌.
    
</TEXT>
</DOC>