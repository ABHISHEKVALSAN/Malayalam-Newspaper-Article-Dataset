<DOC>
<DOCNO>114041191005.utf8</DOCNO>
<TEXT>


           ദക്ഷിണേന്ത്യയില്‍ അമ്പത്‌ സീറ്റുകള്‍ നേടും: വെങ്കയ്യ നായിഡു    

Friday 11 April 2014 10:05 pm IST

ന്യൂദല്‍ഹി: ദക്ഷിണേന്ത്യയില്‍ ബിജെപി സഖ്യം അമ്പത്‌ സീറ്റുകള്‍ നേടുമെന്ന്‌ വെങ്കയ്യ നായിഡു. കേരളത്തിലടക്കം ബിജെപി സ്ഥാനാര്‍ത്ഥികള്‍ ജയിച്ചുകയറുമെന്ന വിലയിരുത്തലാണ്‌ മൂന്നാംഘട്ട വോട്ടെടുപ്പിന്‌ ശേഷം ദേശീയ നേതൃത്വത്തിനുള്ളത്‌. തിരുവനന്തപുരത്ത്‌ ഒ.രാജഗോപാലും കാസര്‍കോട്‌ കെ.സുരേന്ദ്രനും വിജയിക്കുമെന്നും വെങ്കയ്യ നായിഡു പറഞ്ഞു.
45വര്‍ഷങ്ങള്‍ക്ക്‌ ശേഷമാണ്‌ ഡിഎംകെ-എഐഎഡിഎംകെ അല്ലാത്ത തെരഞ്ഞെടുപ്പ്‌ സഖ്യം തമിഴ്‌നാട്ടില്‍ ഉണ്ടായിരിക്കുന്നത്‌. 15-20 സീറ്റുകളില്‍ സഖ്യം വിജയിക്കുമെന്നാണ്‌ പാര്‍ട്ടി കണക്കുകൂട്ടുന്നത്‌. ആന്ധ്രയിലെ ടിഡിപി സഖ്യം വലിയ ഗുണമാണ്‌ പാര്‍ട്ടിക്കുണ്ടാക്കിയിരിക്കുന്നത്‌. കര്‍ണ്ണാടകത്തില്‍ കഴിഞ്ഞ ലോക്സഭാ തെരഞ്ഞെടുപ്പില്‍ ലഭിച്ചതിലും കൂടുതല്‍ സീറ്റുകള്‍ ഉറപ്പാണ്‌. ദക്ഷിണേന്ത്യയിലെ മികച്ച പ്രകടനം ബിജെപിക്ക്‌ ദേശീയ തലത്തില്‍ ലഭിക്കുന്ന അധിക സീറ്റുകളായി മാറുമെന്നും വെങ്കയ്യ നായിഡു കൂട്ടിച്ചേര്‍ത്തു. 

</TEXT>
</DOC>