<DOC>
<DOCNO>114020172342.utf8</DOCNO>
<TEXT>


           ദല്‍ഹിയില്‍ ഫോട്ടോഗ്രാഫറെ മര്‍ദ്ദിച്ച പോലീസുകാരനെ സസ്‌പെന്റ് ചെയ്തു    

Saturday 1 February 2014 2:06 pm IST

ന്യൂദല്‍ഹി: ദല്‍ഹിയില്‍ ഫോട്ടോഗ്രാഫറെ കയ്യേറ്റം ചെയ്ത പോലീസ് ഉദ്യോഗസ്ഥനെ സസ്‌പെന്റ് ചെയ്തു. രാജ്ഘട്ടിന് സമീപം ഇടഞ്ഞ ആനയുടെ ചിത്രങ്ങള്‍ പകര്‍ത്തുന്നതിനിടെയാണ് ദി ട്രിബ്യൂണ്‍ ദിനപ്പത്രത്തിന്റെ ഫോട്ടോഗ്രാഫര്‍ മാനസ് രഞ്ജന്‍ ഭൂയിയെ പോലീസ് കോണ്‍സ്റ്റബില്‍ ആക്രമിച്ചത്. 

പോലീസും ജനങ്ങളും നിന്നിരുന്ന സ്ഥലത്തുനിന്നും ഫോട്ടോ എടുക്കാന്‍ ശ്രമിക്കുന്നതിനിടെയാണ് പ്രകോപനമൊന്നുമില്ലാതെ മാനസിനെതിരെ പോലീസിന്റെ കൈയേറ്റം. മാധ്യമപ്രവര്‍ത്തകനാണെന്ന് അറിയിച്ചിട്ടും പോലീസിന് കലിയടങ്ങിയില്ല. സന്ദീപ് എന്ന കോണ്‍സ്റ്റബിളാണ് മാനസിനെ മുഖത്തടിച്ച് നിലത്തിട്ടു.

സമീപത്തുണ്ടായിരുന്ന ഉന്നത ഉദ്യോഗസ്ഥനോട് പരാതിപ്പെട്ടെങ്കിലും ചെവികൊണ്ടില്ലെന്നും മാനസ് പറയുന്നു. സംഭവത്തില്‍ ദല്‍ഹി പോലീസ് കമ്മീഷണര്‍ മാപ്പ് പറഞ്ഞു. നേരത്തെ ദല്‍ഹി പോലീസ് യുവാവിനെ അക്രമിക്കുന്ന ദൃശ്യങ്ങള്‍ ആം ആദ്മി പാര്‍ട്ടി പുറത്തുവിട്ടിരുന്നു. ദൃശങ്ങള്‍ വിവാദമായതിനെ തുടര്‍ന്ന് സംഭവത്തില്‍ ഉള്‍പ്പെട്ടവരെ സസ്‌പെന്റ് ചെയ്തിരുന്നു. 
    
</TEXT>
</DOC>