<DOC>
<DOCNO>114022278128.utf8</DOCNO>
<TEXT>


           അമ്മയുടെ സേവനത്തെ കുറച്ചുകാണാനാവില്ല: മുഖ്യമന്ത്രി    

Saturday 22 February 2014 10:02 pm IST

കല്‍പ്പറ്റ: അമൃതാനന്ദമയി മഠം ചെയ്തുവരുന്ന ജീവകാരുണ്യ പ്രവര്‍ത്തനങ്ങളെ കുറച്ച്‌ കാണാനാവില്ലെന്ന്‌ മുഖ്യമന്ത്രി ഉമ്മന്‍ചാണ്ടി പറഞ്ഞു. മാതാ അമൃതാനന്ദമയിയെ മറ്റൊരുതരത്തില്‍ കാണാന്‍ തനിക്കാവില്ല. കേരളത്തില്‍ സുനാമി ദുരന്തകാലത്ത്‌ അവരുടെ സേവനപ്രവര്‍ത്തനങ്ങളില്‍ പങ്കാളിയായ ആളാണ്‌ താനെന്നും മുഖ്യമന്ത്രി പറഞ്ഞു. വയനാട്ടില്‍ വനിതാ കമ്മീഷന്‍ അദ്ധ്യക്ഷ കെ.സി.റോസക്കുട്ടിയുടെ മകന്റെ വിവാഹചടങ്ങില്‍ പങ്കെടുക്കാനെത്തിയ മുഖ്യമന്ത്രി മാധ്യമപ്രവര്‍ത്തകരോട്‌ സംസാരിക്കുകയായിരുന്നു. 
സരിതയെ വഴിവിട്ട്‌ സഹായിച്ചു എന്ന ആരോപണം ഉന്നയിക്കുന്നവര്‍ ഏതുതരം സഹായമാണ്‌ നല്‍കിയതെന്ന്‌ പറയണം. നിയമവശങ്ങള്‍ക്കനുസരിച്ചുള്ള സഹായം മാത്രമേ സരിതക്ക്‌ നല്‍കിയിട്ടുള്ളൂവെന്നും അദേഹം കൂട്ടിചേര്‍ത്തു.
    
</TEXT>
</DOC>