<DOC>
<DOCNO>114100830956.utf8</DOCNO>
<TEXT>


           പി.സദാശിവത്തെ കേരള ഗവര്‍ണറായി നിയമിച്ചതിനെതിരായ ഹര്‍ജി തള്ളി    

Wednesday 8 October 2014 1:34 pm IST

        ന്യൂദല്‍ഹി: മുന്‍ ചീഫ് ജസ്റ്റീസ് പി.സദാശിവത്തെ കേരള ഗവര്‍ണറായി നിയമിച്ചതിനെതിരായ ഹര്‍ജി സുപ്രീം കോടതി തള്ളി.

ചീഫ് ജസ്റ്റിസ് എച്ച്.എല്‍.ദത്തു അധ്യക്ഷനായ ബെഞ്ചാണ് ഹര്‍ജി പരിഗണിച്ചത്. ചുമതലകള്‍ നിറവേറ്റുന്നതില്‍ നിന്നും ഗവര്‍ണറെ വിലക്കണമെന്ന ആവശ്യവും കോടതി പരിഗണിച്ചില്ല.

ബംഗളൂരു സ്വദേശി അലിയാണ് സദാശിവത്തിനെതിരേ സുപ്രീം കോടതിയെ സമീപിച്ചത്. ഷീല ദീക്ഷിത് ഗവര്‍ണര്‍ സ്ഥാനം ഒഴിഞ്ഞതോടെയാണ് സദാശിവം കേരള ഗവര്‍ണറായി ചുമതലയേറ്റത്.

ആദ്യമായാണ് സുപ്രീം കോടതി ചീഫ് ജസ്റ്റിസായിരുന്ന ഒരാള്‍ ഗവര്‍ണര്‍ സ്ഥാനത്ത് എത്തുന്നത്.
    
</TEXT>
</DOC>