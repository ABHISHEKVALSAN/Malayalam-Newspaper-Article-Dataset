<DOC>
<DOCNO>114020773860.utf8</DOCNO>
<TEXT>


            നിരാഹാര സമരം; രമയെ ആശുപത്രിയിലേക്ക് മാറ്റണമെന്ന് ഡോക്ടര്‍മാര്‍    

Friday 7 February 2014 3:19 pm IST

തിരുവനന്തപുരം:  ടിപി ചന്ദ്രശേഖരന്‍ വധക്കേസില്‍ സിബിഐ അന്വേഷണം വേണമെന്നാവശ്യപ്പെട്ട് കെ കെ രമ സെക്രട്ടറേിയേറ്റിന് മുന്നില്‍ നടത്തുന്ന നിരാഹാര സമരം അഞ്ചാം ദിവസത്തേക്ക് കടന്നു.

ഇതിനിടെ രമയെ ആശുപത്രിയിലേക്ക് മാറ്റണമെന്ന് ഡോക്ടര്‍മാര്‍ നിര്‍ദ്ദേശിച്ചു. രക്തത്തില്‍ പഞ്ചസാരയുടെ അളവ് കുറഞ്ഞിട്ടുണ്ട്.

ഇതിനാല്‍ എത്രയും പെട്ടെന്ന് ആശുപത്രിയില്‍ പ്രവേശിപ്പിക്കണമെന്നും ഡോക്ടര്‍മാര്‍ പറഞ്ഞു. എന്നാല്‍ രമ ഡോക്ടര്‍മാരുടെ നിര്‍ദ്ദേശം തള്ളി.

സിബിഐ അന്വേഷണം പ്രഖ്യാപിക്കാതെ സമരം പിന്‍വലിക്കില്ലന്ന് ആര്‍എംപി കഴിഞ്ഞ ദിവസം വ്യക്തമാക്കിയിരുന്നു.

അതേസമയം ടിപി ചന്ദ്രശേഖരന്‍ വധഗൂഢാലോചനക്കേസ് അന്വേഷിക്കുന്ന പ്രത്യേക അന്വേഷണ സംഘം വെള്ളിയാഴ്ച കോഴിക്കോട് പ്രത്യേക യോഗം ചേരുന്നുണ്ട്.

ഉത്തരമേഖലാ എ ഡി ജി പി എന്‍ ശങ്കര്‍റെഡിയുടെ ഓഫിസിലാണ് യോഗം നടക്കുക. വൈകിട്ട് നടക്കുന്ന യോഗത്തില്‍ എസ്പി വികെ അക്ബറും മൂന്നു ഡിവൈഎസ്പിമാരും പങ്കെടുക്കും.
    
</TEXT>
</DOC>