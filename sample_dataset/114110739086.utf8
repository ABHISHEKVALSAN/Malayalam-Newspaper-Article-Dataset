<DOC>
<DOCNO>114110739086.utf8</DOCNO>
<TEXT>


           ബാര്‍ കോഴ:കെ.എം.മാണിക്കെതിരെ ഉന്നയിച്ചിട്ടുള്ള ആരോപണങ്ങളില്‍ ഉറച്ചു നില്‍ക്കുന്നതായി ബിജു രമേശ്    

Friday 7 November 2014 2:52 pm IST

        തിരുവനന്തപുരം: ബാര്‍ കോഴ വിവാദവുമായി ബന്ധപ്പെട്ട് ധനമന്ത്രി കെ.എം.മാണിക്കെതിരെ താന്‍ ഉന്നയിച്ചിട്ടുള്ള ആരോപണങ്ങളില്‍ ഉറച്ചു നില്‍ക്കുന്നതായി ബാര്‍ അസോസിയേഷന്‍ വര്‍ക്കിംഗ് പ്രസിഡന്റ് ബിജു രമേശ്.

മാണിക്കെതിരായ ആരോപണത്തെ കുറിച്ച് വിജിലന്‍സിന് വിശദമായ മൊഴി നല്‍കിയെന്നും അദ്ദേഹം മാദ്ധ്യമങ്ങളോട് പറഞ്ഞു.എല്ലാ തെളിവുകളും ഇന്ന് തന്നെ വിജിലന്‍സിന് കൈമാറുമെന്നും പേരുകള്‍ വെളിപ്പെടുത്തുമെന്നും ബിജു രമേശ് പറഞ്ഞു. വിജിലന്‍സിന് മൊഴി നല്‍കിയ ശേഷം മാദ്ധ്യമങ്ങളോട് സംസാരിക്കുകയായിരുന്നു ബിജു.

വിജിലന്‍സ് ദക്ഷിണമേഖലാ എസ്പി എം. രാജ്‌മോഹന്റെ നേതൃത്വത്തിലുള്ള സംഘത്തിന് മുന്നിലാണ് ഹാജരാകുക. ഡിവൈഎസ്പിമാരായ അശോകന്‍, സുരേഷ് എന്നിവരും സംഘത്തിലുണ്ട്. വിജിലന്‍സ് ഡയറക്ടര്‍ വിന്‍സന്‍ എം. പോളിന്റെ നേരിട്ടുള്ള മേല്‍നോട്ടം ഉണ്ടാകും. പ്രതിപക്ഷനേതാവ് വി.എസ് അച്യുതാന്ദന്‍ വിജിലന്‍സ് ഡയറക്ടര്‍ക്ക് നല്‍കിയ കത്തിന്റെ അടിസ്ഥാനത്തിലാണ് അന്വേഷണം നടക്കുന്നത്.
    
</TEXT>
</DOC>