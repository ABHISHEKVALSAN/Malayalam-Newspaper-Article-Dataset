<DOC>
<DOCNO>114052502777.utf8</DOCNO>
<TEXT>


           തടവിലുള്ള മല്‍സ്യബന്ധനത്തൊഴിലാളികളെ ശ്രീലങ്കയും പാക്കിസ്ഥാനും വിട്ടയക്കുന്നു     

Sunday 25 May 2014 9:00 pm IST

കൊളംബോ/ഇസ്ലാമാബാദ്‌: തടവിലുള്ള മുഴുവന്‍ ഇന്ത്യന്‍ മല്‍സ്യബന്ധന ത്തൊഴിലാളികളെയും വിട്ടയക്കാന്‍ ശ്രീലങ്കന്‍ പ്രസിഡനൃ മഹിന്ദാ രാജപക്സെയും ഉത്തരവിട്ടു. പാക്ജയിലിയായിരുന്ന 151 ഇന്ത്യന്‍ തടവുകാരെ പാക്കിസ്ഥാന്‍ വിട്ടയച്ചിരുന്നു. പ്രധാനമന്ത്രി നരേന്ദ്ര മോദിയുടെ സത്യപ്രതിജ്ഞാ ചടങ്ങിലേക്ക്‌ ശ്രീലങ്കയെയും പാക്കിസ്ഥാനെയും ക്ഷണിച്ചതിനും അതിനു നന്ദി സൂചകമായി ഇരു സര്‍ക്കാരുകളും കൈക്കൊണ്ട തീരുമാനത്തിനും വമ്പിച്ച അഭിനന്ദനമാണ്‌ എല്ലാ കോണില്‍നിന്നും ലഭിക്കുന്നത്‌. 
എത്രപേരാണ്‌ ശ്രലങ്കന്‍ കസ്റ്റഡിയിലുള്ളതെന്ന്‌ വ്യക്തമാക്കിയിട്ടില്ല. വര്‍ഷങ്ങളായുള്ള ആവശ്യമാണ്‌ മോദി സത്യപ്രതിജ്ഞ ചെയ്യും മുന്‍പു തന്നെ നടപ്പായത്‌. വിട്ടയക്കുന്ന മല്‍സ്യപ്രവര്‍ത്തകരെല്ലാം തമിഴ്‌നാട്ടുകാരാണ്‌. ഇതോടെ ശ്രീലങ്കന്‍ പ്രസിഡന്‍റിെ‍ന്‍റ സന്ദര്‍ശനത്തിനെതിരെ തമിഴകത്ത്‌ ഉയര്‍ന്ന എതിര്‍പ്പ്‌ കുറഞ്ഞു തുടങ്ങിയിട്ടുണ്ട്‌. 
രാജപക്സെയുടെ ന്യൂദല്‍ഹി സന്ദര്‍ശനത്തിന്‌ മുന്നോടിയായിട്ടാണീ തീരുമാനമെന്ന്‌ പ്രസിഡന്‍റിെ‍ന്‍റ വക്താവ്‌ അറിയിച്ചു. ക്ഷണത്തിന്‌ രാജപക്സെ നന്ദി പറഞ്ഞിട്ടുമുണ്ട്‌. അതിര്‍ത്തി ലംഘിച്ചെന്നാരോപിച്ച്‌ ലങ്കന്‍ നേവി പിടിച്ച ഇന്ത്യന്‍ മല്‍സ്യത്തൊഴിലാളികളെ കൂട്ടത്തോടെ വിട്ടയക്കുന്നത്‌ നതു രണ്ടാം തവണയാണ്‌. ജെയിനെവയില്‍ നടന്ന യുഎന്‍ മനുഷ്യാവകാശ കൗണ്‍സിലില്‍ ലങ്കയ്ക്കെതിരായ പ്രമേയത്തിലെ വോട്ടെടുപ്പില്‍ നിന്ന്‌ ഇന്ത്യ വിട്ടു നിന്നതിന്‌ കഴിഞ്ഞ മാര്‍ച്ചില്‍ കുറച്ച്‌ ഇന്ത്യന്‍ മല്‍സ്യബന്ധനത്തൊഴിലാളികളെ ശ്രീലങ്ക കൂട്ടത്തോടെ വിട്ടയച്ചിരുന്നു. വോട്ട്പ്പില്‍ നിന്ന്‌ വിട്ടുനിന്ന 12 രാജ്യങ്ങളില്‍ ഒന്ന്‌ ഇന്ത്യയായിരുന്നു. 
അതിര്‍ത്തി ലംഘിച്ചെന്നാരോപിച്ച്‌ തടവിലാക്കിയ 151 മല്‍സ്യബന്ധനത്തൊഴിലാളികളെ പാക്കിസ്ഥാന്‍ ഇന്നലെത്തന്നെ വിട്ടയച്ചിരുന്നു. സത്യപ്രതിജ്ഞാ ചടങ്ങിലേക്ക്‌ പ്രധാനമന്ത്രി നവാസ്‌ ഷെരീഫിനെ ക്ഷണിച്ചതിന്‌ നന്ദി സൂചകമായിട്ടാണ്‌ ഇവരെ വിട്ടയക്കുന്നത്‌. വര്‍ഷങ്ങളായി പാക്‌ തടവില്‍ കഴിയുന്നവരാണ്‌ ഇവര്‍. ഇവരില്‍ 59 പേരെ കറാച്ചിയിലെ മലീര്‍ ജയിലില്‍ നിന്നും 92 പേരെ സിന്ധ്‌ പ്രവിശ്യയിലുള്ള നാരാ ജയിലില്‍ നിന്നും ഇന്നലെ മോചിപ്പിച്ചതായി പാക്‌ അധികൃതര്‍ അറിയിച്ചു. ഇവരെല്ലാം മല്‍സ്യബന്ധനത്തൊഴിലാളികളാണ്‌.ശനിയാഴ്ചയാണ്‌ ഇവരെ മോചിപ്പിക്കാന്‍ തീരുമാനിച്ചത്‌. ഞായറാഴ്ച തന്നെ വിട്ടയക്കുകയും ചെയ്തു.
    
</TEXT>
</DOC>