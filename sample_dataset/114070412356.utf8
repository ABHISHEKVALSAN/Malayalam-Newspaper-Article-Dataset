<DOC>
<DOCNO>114070412356.utf8</DOCNO>
<TEXT>


           പൂന്തോട്ടം അവാര്‍ഡുകള്‍ പ്രഖ്യാപിച്ചു    

Friday 4 July 2014 11:41 pm IST

        പാലക്കാട്: ചെര്‍പ്പുളശ്ശേരി കുളക്കാട് പൂന്തോട്ടം ആയൂര്‍വ്വേദാശ്രമത്തിന്റെ രജതജൂബിലി ആഘോഷങ്ങളുടെ ഭാഗമായി ഏര്‍പ്പെടുത്തിയ അവാര്‍ഡുകള്‍ പ്രഖ്യാപിച്ചു. ആയൂര്‍വ്വേദ രംഗത്തെ മികച്ച സംഭാവനയ്ക്കായി ഏര്‍പ്പെടുത്തിയ 25000 രൂപയും പ്രശസ്തിപത്രവും ഫലകവും അടങ്ങിയ ഭരദ്വാജ പുരസ്‌കാരത്തിന് കര്‍ണാടക പുത്തൂരിലെ ഡോ.രവിശങ്കര്‍ പര്‍വാജെ അര്‍ഹനായി. മികച്ച യുവ വൈദ്യനുളള 10000 രൂപയും പ്രശസ്തിപത്രവും ഫലകവുമടങ്ങുന്ന അഗ്നിവേശ പുരസ്‌കാരത്തിന് വൈക്കം ശ്രീകൃഷ്ണ ആയൂര്‍വ്വേദ ചികിത്സാലയത്തിലെ ഡോ. വിജിത്, പൂന്തോട്ടം ശങ്കരനാരായണന്‍ നമ്പൂതിരി സംസ്‌കൃത പുരസ്‌കാരത്തിന് ഡോ. പാലനാട് വാസുദേവന്‍ നമ്പൂതിരി, പൂന്തോട്ടം കലാപുരസ്‌കാരത്തിന് വിഖ്യാത കഥകളി കലാകാരന്‍ പത്മശ്രീ കലാമണ്ഡലം ഗോപി എന്നിവര്‍ അര്‍ഹരായി.പൂന്തോട്ടം ആയൂര്‍വ്വേദാശ്രമം സില്‍വര്‍ ജൂബിലി ആഘോഷങ്ങളുടെ ഭാഗമായി ജൂലൈ 13 ന് പൂന്തോട്ടത്തില്‍ നടക്കുന്ന പൊതുസമ്മേളനത്തില്‍ അവാര്‍ഡുകള്‍ വിതരണം ചെയ്യും. ഡോ. പി എം എസ് രവീന്ദ്രതാഫ്(എം ഡി, പൂന്തോട്ടം ആയൂര്‍വ്വോശ്രമം), ഡോ. ഇ കെ രാമാനന്ദന്‍, ഡോ. പി കെ സത്യനാരായണന്‍, ഗോവിന്ദദാസ് മാസ്റ്റര്‍ എന്നിവര്‍ വാര്‍ത്താസമ്മേളനത്തില്‍ പങ്കെടുത്തു.
    
</TEXT>
</DOC>