<DOC>
<DOCNO>114111441357.utf8</DOCNO>
<TEXT>


           ക്ഷേത്ര പരിസരത്ത് മാംസാവശിഷ്ടം നിക്ഷേപിച്ചയാള്‍ പിടിയില്‍    

Friday 14 November 2014 9:35 pm IST

        അമ്പലപ്പുഴ: ക്ഷേത്രത്തിന് സമീപം പൊതുനിരത്തില്‍ മാംസാവശിഷ്ടം നിക്ഷേപിച്ച യുവാവിനെ പുന്നപ്ര പോലീസ് പിടികൂടി. പുറക്കാട് പഞ്ചായത്ത് ആറാം വാര്‍ഡ് മാളിയേക്കല്‍ വീട്ടില്‍ നവാസി (42)നെയാണ് പിടികൂടിയത്. വെള്ളിയാഴ്ച ഉച്ചയ്ക്ക് പന്ത്രണ്ടരയോടെയായിരുന്നു സംഭവം. പുറക്കാട് ഭാഗത്ത് കോഴിക്കട നടത്തുന്ന ഇയാള്‍ കോഴിയ വെട്ടിയതിന്റെ അവശിഷ്ടങ്ങള്‍ മൂന്ന് ചാക്കുകളിലാക്കി വണ്ടാനം ധര്‍മ്മശാസ്താ ക്ഷേത്രത്തിന്റെ വടക്കുഭാഗത്ത് ഉപേക്ഷിക്കുകയായിരുന്നു. ഇതുകണ്ട നാട്ടുകാര്‍ ഇയാളെ പിടികൂടി പുന്നപ്ര പോലീസില്‍ ഏല്‍പ്പിക്കുകയായിരുന്നു.
    
</TEXT>
</DOC>