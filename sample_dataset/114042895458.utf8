<DOC>
<DOCNO>114042895458.utf8</DOCNO>
<TEXT>


           ഈജിപ്തില്‍ 683 പേര്‍ക്ക്‌ വധശിക്ഷ    

Monday 28 April 2014 9:29 pm IST

        മിന്യ: മുസ്ലീം ബ്രദര്‍ഹുഡിന്റെ മുഖ്യ ഉപദേഷ്ടാവ്‌ മുഹമ്മദ്‌ ബാദി അടക്കം 683 പേരെ ഈജിപ്ത്‌ കോടതി വധശിക്ഷക്കു വിധിച്ചു. 492 പേരുടെ വധശിക്ഷ കോടതി ജീവപര്യന്തമായി കുറച്ചിരുന്നു. മാസങ്ങള്‍ നീണ്ട വിചാരണയ്ക്കൊടുവിലാണ്‌ കോടതി വിധി പ്രസ്താവിച്ചത്‌.
കഴിഞ്ഞ ആഗസ്റ്റ്‌ 14-ന്‌ തെക്കന്‍ മിന്യയിലുണ്ടായ അക്രമത്തില്‍ ഒരു പോലീസ്‌ ഉദ്യോഗസ്ഥന്‍ കൊല്ലപ്പെട്ടിരുന്നു. പോലീസ്‌ സ്റ്റേഷന്‍ ആക്രമിച്ച്‌ പോലീസുകാരനെ വധിച്ചവര്‍ക്കാണ്‌ വധശിക്ഷ. അന്നു തന്നെ കീ്റോയിലുണ്ടായ അക്രമത്തില്‍ പ്രസിഡന്റ്‌ മുഹമ്മദ്‌ മുര്‍സിയുടെ അനുയായികളായ നൂറോളം പേരെ പോലീസ്‌ വധിച്ചിരുന്നു. 
683 പേരുടെ ശിക്ഷാവിധി കേള്‍ക്കാന്‍ സ്ത്രീകളും കുട്ടികളും അടക്കം ആയിരക്കണക്കിന്‌ പേരാണ്‌ കോടതി വളപ്പില്‍ തടിച്ചുകൂടിയത്‌. വിധി പുറത്തുവന്നതോടെ ജനങ്ങള്‍ പ്രതിഷേധവുമായി രംഗത്തെത്തിയിരിക്കുകയാണ്‌. 
ഈജിപ്തിന്റെ ആധുനിക ചരിത്രത്തിലെ ഏറ്റവും വലിയ വിചാരണയായിരുന്നു ഇത്‌. സൈന്യത്തിന്റെ പിന്തുണയോടെ ഭരിക്കുന്ന സര്‍ക്കാരിനെതിരെ ഉണ്ടായേക്കാവുന്ന ഭരണവിരുദ്ധ വികാരം ഈ വിധിയിലൂടെ രാജ്യത്ത്‌ പൊട്ടിപ്പുറപ്പെട്ടേക്കാം.
    
</TEXT>
</DOC>