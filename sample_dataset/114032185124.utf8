<DOC>
<DOCNO>114032185124.utf8</DOCNO>
<TEXT>


           ടിപിയെ വിഎസ്‌ ഇറച്ചിവിലയ്ക്ക്‌ വിറ്റു: തിരുവഞ്ചൂര്‍     

Friday 21 March 2014 10:04 pm IST

        തൃശൂര്‍: ടി.പി. ചന്ദ്രശേഖരനെ വി.എസ്‌ അച്യുതാനന്ദന്‍ ഇറച്ചിവിലയ്ക്ക്‌ വിറ്റെന്ന്‌ വനം മന്ത്രി തിരുവഞ്ചൂര്‍ രാധാകൃഷ്ണന്‍. പെരിഞ്ഞനത്ത്‌ അക്രമരാഷ്ട്രീയത്തിനെതിരെ കോണ്‍ഗ്രസ്‌ സംഘടിപ്പിച്ച സമ്മേളനത്തില്‍ സംസാരിക്കുകയായിരുന്നു അദ്ദേഹം.
ടി.പി വധക്കേസിലടക്കം വിഎസ്‌ മുന്‍നിലപാടുകളില്‍ മാറ്റംവരുത്തിയത്‌ നിലവാരമില്ലാത്ത കാര്യമായിപ്പോയി. അത്‌ ജനം പൊറുക്കില്ല. വിഎസ്‌ എങ്കിലും സത്യത്തിനൊപ്പം നില്‍ക്കുമെന്ന്‌ ജനം കരുതി. ഈ മലക്കംമറച്ചില്‍ ജനത്തിനോടുള്ള വഞ്ചനയാണ്‌. എന്ത്‌ ലാഭത്തിനാണ്‌ ഇങ്ങനെയൊരു നിലപാട്‌ എടുത്തതെന്ന്‌ അദ്ദേഹം വ്യക്തമാക്കണം. ഇപ്പോഴത്തെ നിലപാട്‌ കൂറുമാറിയ സാക്ഷിയുടേതു പോലെയാണ്‌. പാര്‍ട്ടിയുടെ വാലില്‍ തൂങ്ങി തടിയൂരാനാണ്‌ അദ്ദേഹം ഇപ്പോള്‍ ശ്രമിക്കുന്നതെന്നും തിരുവഞ്ചൂര്‍ കുറ്റപ്പെടുത്തി. 
    
</TEXT>
</DOC>