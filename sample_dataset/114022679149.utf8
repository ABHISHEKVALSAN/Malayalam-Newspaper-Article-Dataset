<DOC>
<DOCNO>114022679149.utf8</DOCNO>
<TEXT>


           ഇഎഫ്എല്‍ നിയമം അധാര്‍മികമെന്നു മുഖ്യമന്ത്രി    

Wednesday 26 February 2014 4:06 pm IST

തിരുവനന്തപുരം: ഇഎഫ്എല്‍ നിയമം അധാര്‍മികമെന്നു മുഖ്യമന്ത്രി. ഈ നിലപാട് നേരത്തെ വ്യക്തമാക്കിയിട്ടുളളതാണ്.

ദേശീയ ശരാശരിയെക്കാള്‍ കൂടുതലാണ് കേരളത്തിലെ വനമേഖല. ജനങ്ങളുടെ സഹകരണത്തോടെ തുടര്‍ന്നും വന സംരക്ഷണത്തിനു സര്‍ക്കാര്‍ പ്രതിജ്ഞാബദ്ധമാണ്.

നാളെ കേന്ദ്ര വനം പരിസ്ഥിതി മന്ത്രാലയം ഇക്കാര്യം ചര്‍ച്ച ചെയ്യാന്‍ കേരളത്തെ വിളിച്ചിട്ടുണ്ട് . ചര്‍ച്ചാ വേളയില്‍ കേരളം നയം വ്യക്തമാക്കും.

പശ്ചിമഘട്ടത്തിലുള്ള ആറ് സംസ്ഥാനങ്ങളില്‍ കേരളം മാത്രമാണ് ഇത്രയധികം വര്‍ക്ക് ചെയ്തത് . കേരളം സൗജന്യമല്ല ,അവകാശമാണ് ആവശ്യപ്പെടുന്നത് .

ചെറുകിട കര്‍ഷകരുടെ താല്‍പര്യം പരിഗണിക്കും . ഇടുക്കിയിലേത് രാഷ്ട്രീയ പ്രശ്‌നമല്ല , അവിടുത്തെ ജനങ്ങളുടെ നിലനില്‍പിന്റെ പ്രശ്‌നമാണ്.

നഷ്ടപരിഹാരം കൊടുക്കാതെയുള്ള ഭൂമി ഏറ്റെടുക്കല്‍ അനുവദിക്കാനാവില്ല .മറ്റു സംസ്ഥാനങ്ങളുടെ കാര്യം കേരളത്തിനറിയില്ല .

അവരുടെ റിപ്പോര്‍ട്ടിനായി കാത്തിരിക്കേണ്ട കാര്യമില്ലെന്നും മുഖ്യമന്ത്രി പറഞ്ഞു.
    
</TEXT>
</DOC>