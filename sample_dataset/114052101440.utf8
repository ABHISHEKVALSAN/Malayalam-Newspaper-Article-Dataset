<DOC>
<DOCNO>114052101440.utf8</DOCNO>
<TEXT>


           യുഎസ് സെന്റര്‍ ആക്രമണം: പ്രതികളുടെ വധശിക്ഷ ജീവപര്യന്തമാക്കി    

Wednesday 21 May 2014 3:35 pm IST

ന്യൂദല്‍ഹി: കൊല്‍ക്കത്തയിലെ അമേരിക്കന്‍ സെന്റര്‍ ആക്രമണ കേസിലെ രണ്ട് പ്രതികളുടെ വധശിക്ഷ ജീവപര്യന്തമാക്കി. അഫ്താബ് അഹമ്മദ് അന്‍സാരി, ജമീലുദ്ദീന്‍ നസീര്‍ എന്നിവരുടെ വധശിക്ഷയാണ് സുപ്രീംകോടതി ജീവപര്യന്തമാക്കി കുറച്ചത്.

വധശിക്ഷ റദ്ദാക്കണമെന്നാവശ്യപ്പെട്ട് പ്രതികള്‍ സമര്‍പ്പിച്ച ഹര്‍ജിയിലാണ് കോടതി ഉത്തരവ്. നസീര്‍ ശിക്ഷാഇളവ് ഇല്ലാതെ 30 വര്‍ഷം തടവും അനുഭവിക്കണം. 2002 ജനുവരി 22ന് നടന്ന സംഭവത്തില്‍ ആറു പൊലീസുകാര്‍ കൊല്ലപ്പെടുകയും 14 പേര്‍ക്ക് പരുക്കേല്‍ക്കുകയും ചെയ്തിരുന്നു.

കൊല്‍ക്കത്തയിലെ അമേരിക്കന്‍ സെന്ററിനു മുന്നില്‍ നില്‍ക്കുകയായിരുന്ന പൊലീസിനു നേരേ യാതൊരു പ്രകോപനവുമില്ലാതെ വെടിവയ്ക്കുകയായിരുന്നു.
    
</TEXT>
</DOC>