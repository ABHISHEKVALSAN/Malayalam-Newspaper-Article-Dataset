<DOC>
<DOCNO>114041391304.utf8</DOCNO>
<TEXT>


           ബിജെപി അധികാരത്തിലെത്തിയാല്‍ വദ്രയെ ജയിലില്‍ അയയ്ക്കും: ഉമാ ഭാരതി    

Sunday 13 April 2014 1:04 pm IST

ഝാന്‍സി(ഉത്തര്‍ പ്രദേശ്): ബിജെപി അധികാരത്തിലെത്തിയാല്‍ കോണ്‍ഗ്രസ് അദ്ധ്യക്ഷ സോണിയാ ഗാന്ധിയുടെ മരുമകന്‍ റോബര്‍ട്ട് വദ്രയെ ജയയില്‍ അയയ്ക്കുമെന്ന് ബിജെപിയുടെ നോതാവ് ഉമാ ഭാരതി. ഝാന്‍സിയില്‍ മാധ്യമ പ്രവര്‍ത്തകരോട് സംസാരിക്കുകയായിരുന്നു മണ്ഡലത്തിലെ സ്ഥാനാര്‍ത്ഥി കൂടിയായ ഉമാ ഭാരതി.

നിരവധി കൊള്ളരുതായ്മകളുമായി ബന്ധമുള്ളയാളാണ് സോണിയയുടെ മരുമകന്‍. തെരഞ്ഞെടുപ്പിന് ശേഷം ബിജെപി അധികാരത്തിലേറിയാല്‍ വദ്ര ജയിലിലായിരിക്കുമെന്ന് നിങ്ങള്‍ക്ക് ഉറപ്പിക്കാം ഉമാ ഭാരതി പറഞ്ഞു.

ഉത്തര്‍ പ്രദേശിലെ സമാജ്‌വാദി(എസ്പി) സര്‍ക്കാരിനെതിരെയും ഉമ തുറന്നടിച്ചു. സംസ്ഥാന പൊലീസിന്റെ സഹായത്തോടെ എസ് പി തിരഞ്ഞെടുപ്പ് അട്ടിമറിക്കാന്‍ ശ്രമിക്കുകയാണ്. സര്‍ക്കാര്‍ ചെയ്ത സഹായങ്ങള്‍ക്ക് പൊലീസും തിരിച്ച് സഹായിക്കുന്നു. ഭരണപക്ഷത്തുള്ള ചില ഉന്നത ഉദ്യോഗസ്ഥരും പാര്‍ട്ടി ഏജന്രുമാരായി പ്രവര്‍ത്തിക്കുകയാണെന്നും ഉമാ ഭാരതി ആരോപിച്ചു.
    
</TEXT>
</DOC>