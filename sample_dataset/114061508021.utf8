<DOC>
<DOCNO>114061508021.utf8</DOCNO>
<TEXT>


           എഞ്ചി. ഒന്നാം റാങ്ക്‌ റിതുല്‍ അഭിമാനമായി    

Sunday 15 June 2014 10:18 pm IST

വള്ളിക്കുന്ന്‌: കേരള എഞ്ചിനീയറിംഗ്‌ എന്‍ട്രന്‍സില്‍ ഒന്നാംറാങ്ക്‌ നേടി പി. റിതുല്‍ നാടിന്റെ അഭിമാനമായി. അരിയല്ലൂരിലെ ചേരത്തറ ദിനേശന്റേയും ഷീജയുടെയും രണ്ടാമത്തെ മകനാണ്‌ റിതുല്‍. മലയാളം മീഡിയത്തില്‍ പഠിച്ച്‌ നേട്ടം കൊയ്ത റിതുല്‍ പുതുതലമുറക്ക്‌ മാതൃകയാവുകയാണ്‌. യു.പി തലംവരെ അരിയല്ലൂര്‍ ജിയുപി സ്കൂളിലും ഹൈസ്കൂള്‍ വിദ്യഭ്യാസം കലിക്കറ്റ്‌ ക്യാമ്പസ്‌ മോഡല്‍ ഹൈസ്കൂളിലുമായിരുന്നു. ഹയര്‍സെക്കണ്ടറി സി.ബി. ഹയര്‍സെക്കണ്ടറി സ്കൂളിലുമായിരുന്നു.
എന്‍ട്രന്‍സില്‍ ഒന്നാം റാങ്ക്‌ നേടിയ വിവരമറിഞ്ഞ്‌ രാഷ്ട്രീയ, സാമൂഹിക, സാംസ്കാരിക രംഗത്ത്‌ പ്രവര്‍ത്തിക്കുന്ന നിരവധി പേര്‍ റിതുലിനെ വീട്ടിലെത്തി അനുമോദിച്ചു. ഗ്രാമപഞ്ചായത്ത്‌ മെമ്പര്‍മാരായ ടി. രമണി, ഒ. ലക്ഷ്മി, മുന്‍ വള്ളിക്കുന്ന്‌ പഞ്ചായത്ത്‌ പ്രസിഡന്റ്‌ പി. ജമീല, മുന്‍ വൈസ്‌ പ്രസിഡന്റ്‌ എം കാരിക്കുട്ടി, സൗഹൃദ റസിഡന്റ്സ്‌ അസോസിയേഷന്‍ ഭാരവാഹികള്‍ തുടങ്ങി നിരവധി പേര്‍ അനുമോദിച്ചു. എംഎല്‍എ കെ.എന്‍എ കാദര്‍ ഫോണിലൂടെ അനുമോദന സന്ദേശം അറിയിച്ചു. 
ജ്യേഷ്ഠന്‍ അതുല്‍ തിരുവനന്തപുരം എഞ്ചിനീയറിംഗ്‌ കോളേജില്‍ മെക്കാനിക്കല്‍ എഞ്ചിനീയറിംഗ്‌ വിദ്യാര്‍ത്ഥിയാണ്‌. 
    
</TEXT>
</DOC>