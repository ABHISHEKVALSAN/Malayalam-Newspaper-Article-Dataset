<DOC>
<DOCNO>114091323661.utf8</DOCNO>
<TEXT>


           കാമുകിയെ കൊലപ്പെടുത്തി യുവാവ് ജീവനൊടുക്കി    

Saturday 13 September 2014 1:56 pm IST

ഗാസിയാബാദ്: ഉത്തര്‍പ്രദേശിലെ ഗാസിയാബാദില്‍ കാമുകിയെ കൊലപ്പെടുത്തിയ ശേഷം യുവാവ് സ്വയം വെടിവച്ച് ജീവനൊടുക്കി. തുളസി നികേതന്‍ റസിഡന്‍ഷ്യല്‍ കോളനിയിലാണ് സംഭവം. 25-കാരനായ അമിത് ആണ് കാമുകിയെ ശ്വാസംമുട്ടിച്ചു കൊലപ്പെടുത്തിയത്. ഇരുവരുടെയും മൃതദേഹങ്ങള്‍ വീട്ടില്‍ കണ്ടെത്തുകയായിരുന്നു. മൃതദേഹങ്ങള്‍ പോലീസ് പോസ്റ്റ്‌മോര്‍ട്ടത്തിനായി അടുത്തുള്ള ആശുപത്രിയില്‍ സൂക്ഷിച്ചിട്ടുണ്ട്.. യുവതിയുടെ മൃതദേഹത്തില്‍ ശ്വാസംമുട്ടിച്ചു കൊലപ്പെടുത്തിയതിന്റെ അടയാളങ്ങളുണ്ടായിരുന്നതായി പോലീസ് അറിയിച്ചു. യുവതിയെ തിരിച്ചറിഞ്ഞിട്ടില്ല. സംഭവത്തില്‍ പോലീസ് അന്വേഷണം ആരംഭിച്ചു.
    
</TEXT>
</DOC>