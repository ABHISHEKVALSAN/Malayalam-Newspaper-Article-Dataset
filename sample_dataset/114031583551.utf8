<DOC>
<DOCNO>114031583551.utf8</DOCNO>
<TEXT>


           താമരാക്ഷന്‍, നോബിള്‍ മാത്യു എന്‍ഡിഎ സ്ഥാനാര്‍ത്ഥികള്‍    

Saturday 15 March 2014 10:20 pm IST

        കോട്ടയം: ബിജെപി നയിക്കുന്ന ദേശീയ ജനാധിപത്യ സഖ്യത്തിന്റെ കോട്ടയം ലോക്സഭാ മണ്ഡലം സ്ഥാനാര്‍ത്ഥിയായി കേരളാ കോണ്‍ഗ്രസ്‌ (നാഷണലിസ്റ്റ്‌) പ്രസിഡന്റ്‌അഡ്വ: നോബിള്‍ മാത്യുവും ആലപ്പുഴ ലോക്സഭാ മണ്ഡലം സ്ഥാനാര്‍ ത്ഥിയായി ആര്‍എസ്പി (ബി) സംസ്ഥാന സെക്രട്ടറിയും മുന്‍ എംഎല്‍എയുമായ എ.വി. താമരാക്ഷനും മത്സരിക്കുമെന്ന്‌ ബിജെപി സംസ്ഥാന പ്രസിഡന്റ്‌ വി. മുരളീധരന്‍ കോട്ടയത്ത്‌ അറിയിച്ചു. 
ബിജെപി, ആര്‍എസ്പി (ബി), എല്‍ജെപി, കേരളാ കോണ്‍ഗ്രസ്‌ (നാഷണലിസ്റ്റ്‌) എന്നീ നാലു കക്ഷികള്‍ ചേര്‍ന്നാണ്‌ കേരളത്തില്‍ ദേശീയ ജനാധിപത്യ സഖ്യത്തിന്‌ രൂപം കൊടുത്തിട്ടുള്ളത്‌. സഖ്യത്തിന്റെ പ്രകടനപത്രിക നാലംഗ സമിതി തയ്യാറാക്കും.മാവേലിക്കര മണ്ഡലത്തില്‍ കെപിഎംഎസ്‌ സ്ഥാനാര്‍ത്ഥിയെ പ്രഖ്യാപിച്ചാല്‍ ബിജെപി പിന്തുണയ്ക്കും. അല്ലാത്തപക്ഷം സ്വന്തം സ്ഥാനര്‍ത്ഥിയെ നിര്‍ത്തുമെന്ന്‌ മുരളീധരന്‍ പറഞ്ഞു. 
    
</TEXT>
</DOC>