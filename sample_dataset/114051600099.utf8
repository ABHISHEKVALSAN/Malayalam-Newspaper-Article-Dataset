<DOC>
<DOCNO>114051600099.utf8</DOCNO>
<TEXT>


           ലീഡുകള്‍ മാറി മറിഞ്ഞില്ല തുടക്കം മുതല്‍ മുന്നേറ്റം    

Friday 16 May 2014 5:21 pm IST

ന്യൂദല്‍ഹി: ലീഡുകള്‍ മാറിമറിഞ്ഞില്ല, മുന്നില്‍ മുന്നേറ്റം മാത്രമായിരുന്നു. എട്ടു മണിക്ക്‌ ആദ്യം പോസ്റ്റല്‍ വോട്ടുകളാണ്‌ എണ്ണിയത്‌. അപ്പോള്‍ തുടങ്ങിയതാണ്‌ ബിജെപിയുടെ, എന്‍ഡിഎയുടെ മുന്നേറ്റം. മുന്‍പൊക്കെ ആദ്യം ഒരു കക്ഷി മുന്നേറുന്നതായി വാര്‍ത്ത വരും. അല്‍പം കഴിയുമ്പോള്‍ മറ്റൊരു കക്ഷിയുടെ മുന്നേറ്റമാകും. എന്നാല്‍ ദേശീയ തലത്തില്‍ ഇക്കുറി അത്തരമൊരു മാറി മറിയല്‍ ഉണ്ടായില്ല. ക്രമമായി ബിജെപിയുടെ മുന്നേറ്റമാണ്‌ വന്നുകൊണ്ടിരുന്നത്‌. ഒന്‍പതു മണിയായതോടെ 122 സീറ്റുകളില്‍ 71ലും ബിജെപി നല്ല മുന്നേഒം നടത്തിക്കഴിഞ്ഞിരുന്നു.വടക്ക്‌,പടിഞ്ഞാറ്‌,മധ്യ മേഖലകളിലെല്ലാം ബിജെപി തരംഗമാണെന്ന്‌ തുടക്കത്തിലേ തെളിഞ്ഞിരുന്നു. കോണ്‍ഗ്രസ്‌ തുടക്കത്തിലേ വളരെ പിന്നിലായിപ്പോയിരുന്നു. 

രാഹുലും സോണിയയും വരെ ഒരവസരത്തില്‍ രണ്ടായിരം വോട്ടിനു പിന്നിലായിരുന്നു. പിന്നീട്‌ വളരെ വേഗം നില മെച്ചപ്പെടുത്തി.എന്നാല്‍ പല ബിജെപി നേതാക്കള്‍ക്കും ചെറിയ വോട്ടുകള്‍ക്കു പോലും പിന്നില്‍ പോകേണ്ടി വന്നിരുന്നില്ല.ഒന്‍പതു മണിയായതോടെ പല മണ്ഡലങ്ങളിലും ബിജെപി നേതാക്കള്‍ക്ക്‌ നല്ല ലീഡ്‌ ലഭിച്ചു കഴിഞ്ഞിരുന്നു. വാരാണസിയില്‍ ഒന്‍പതുമണിയോടെ മോദി ഒരു ലക്ഷത്തിെ‍ന്‍റ ലീഡ്‌ നേടിക്കഴിഞ്ഞിരുന്നു. ഒന്‍പതുമണിക്കകം വഡോദരയില്‍ മോദിക്ക്‌ അപതിനായിരം വോട്ടിനു മേല്‍ ലീഡായിക്കഴിഞ്ഞിരുന്നു. ദക്ഷിണ കന്നടയില്‍ ബിജെപിയുടെ നളിന്‍ കുമാര്‍ കട്ടീല്‍ ഒന്‍പതു മണിക്ക്‌ അരലക്ഷം വോട്ടിനു മേല്‍ ലീഡ്‌ നേടിയിരുന്നു. ഒന്‍പതേമുക്കാലയതോടെ കട്ടീലിെ‍ന്‍റ ലീഡ്‌ 83830 ആയി. പത്തരയോടെ ലീഡ്‌ 109455 ആയി.

അമേഠിയില്‍ രാഹുലിെ‍ന്‍റ ലീഡു പോലും മാറിമറിഞ്ഞു. ഒരു സമയത്ത്‌ രാഹുല്‍ മുന്നിലായി. അല്‍പ സമയത്തിനുള്ളില്‍ ലീഡ്‌ മാറി, സ്മൃതി ഇറാനിക്കായി മുന്നേറ്റം.ഒന്‍പതേ മുക്കാലായപ്പോള്‍ കോണ്‍ഗ്രസിെ‍ന്‍റ പ്രധാനമന്ത്രി സ്ഥാനാര്‍ഥി രാഹുല്‍ ഗാന്ധി മൂന്നാം സ്ഥാനത്തായിരുന്നു. പിന്നീടാണ്‌ സ്ഥിതി മാറിയത്‌.

ഗാസിയാബാദില്‍ തുടക്കം മുതല്‍ക്കെ ബിജെപി സ്ഥാനാര്‍ഥി മുന്‍ കരസേനാ മേധാവി വികെ സിംഗ്‌ മുന്‍പിലായിരുന്നു. ഇവിടെ കോണ്‍ഗ്രസിെ‍ന്‍റ രാജ്‌ ബബാറും ആം ആദ്മിയുടെ ഷാസിയ ഇല്‍മിയുമാണ്‌ സിംഗിെ‍ന്‍റ എതിരാളികള്‍. ആം ആദ്മിയുടെ അരവിന്ദ്‌ കേജ്‌രിവാള്‍ ഒരു വോട്ടിനു പോലും ഒരു സമയത്തും മോദിയുടെ മുന്നിലെത്ത്യില്ല. ആര്‍എല്‍ഡി നേതാവ്‌ അജിത്‌ സിംഗിെ‍ന്‍റ തോല്‍വിയാണ്‌ ആദ്യം പുറത്തുവന്ന പ്രമുഖെ‍ന്‍റ പതനം. ഒന്‍പതരയോടെ അജിത്‌ സിംഗ്‌ തോറ്റത്‌ പുറത്തു വന്നു.

തുടക്കം മുതല്‍ക്കെ കേന്ദ്ര മന്ത്രി കപില്‍ സിബല്‍ പിന്നിലായിരുന്നു. മുന്‍കേന്ദ്ര മന്ത്രി ജസ്വന്ത്‌ സിംഗ്‌ ബാമറില്‍ പിന്നിലാണ്‌. പത്തു മണിയോടെയാണ്‌ ജസ്വന്ത്‌ മുന്നിലത്ത്യത്‌.മധ്യപ്രദേശിലെ വിദിശയില്‍ സുഷമ സ്വരാജ്‌ തുടക്കം മുതല്‍ക്കെ മുന്‍പിലായിരുന്നു. ലീഡു നില വന്നു തുടങ്ങിയതോടെ ബിജെപി ആസ്ഥാനത്ത്‌ ആഘോഷത്തിമിര്‍പ്പ്‌ ആരംഭിച്ചു. ക്രമണേ ആഘോഷങ്ങളുടെ ആരവം കനത്തു. വാദ്യമേളങ്ങളും മധുരവിതരണവും പടക്കം പൊട്ടിക്കലുമെല്ലാം ഒന്‍പതു മണിയോടെ തന്നെ തുടങ്ങി. ഓരോ ഫലവും വന്നു തുടങ്ങിയതോടെ ആവേശം കത്തിക്കയറി. വാദ്യമേളങ്ങള്‍ ഉച്ചസ്ഥായിയിലേക്ക്‌ പടര്‍ന്നു കയറി.

രാവിലെ തന്നെ മോദിക്ക്‌ ആശംസകള്‍ അര്‍പ്പിച്ച്‌ വാരാണസിയില്‍ പോസ്റ്ററുകള്‍ നരന്നിരുന്നു. ഒന്‍പതരയായപ്പോഴേയ്ക്കും വഡോദരയില്‍ മോദിയുടെ ലീഡ്‌ 1, 11, 980 ആയിക്കഴിഞ്ഞിരുന്നു. പത്തു മണിയോടെ മോദിയുടെ ഇവിടുത്തെ ലീഡ്‌ മൂന്നു ലക്ഷം കവിഞ്ഞു.
    
</TEXT>
</DOC>