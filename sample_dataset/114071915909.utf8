<DOC>
<DOCNO>114071915909.utf8</DOCNO>
<TEXT>


            ദൈവം ധനം    

Saturday 19 July 2014 9:48 pm IST

        നമുക്കാകെയുള്ള ധനം ദൈവമാണ്. മറ്റു യാതൊരു ധനത്തേയും  ആശ്രയിച്ചേക്കരുത്. വേറെ ഏതുതരം സമ്പദ്‌സമൃദ്ധികളും വിനാശത്തെ  കൊണ്ടുവരികയേയുള്ളൂ.  സെന്റ് തെരേസ ഒരു വലിയ അനാഥാലയം പണിയുവാനാഗ്രഹിച്ചു.  എന്നാല്‍ ആ സമയത്ത് അവരുടെ കൈയില്‍ മൂന്ന് ഷില്ലിംഗ് മാത്രമേ  ഉണ്ടായിരുന്നുളളൂ. നിസ്സാരമായ ഈ തുക കൊണ്ടാണ് അവര്‍, ബൃഹത്തായ ഈ പദ്ധതി  തുടങ്ങാനാഗ്രഹിച്ചത്.

സുഹൃത്തുകളും ആരാധകരും അവരെ ഉപദേശിച്ചു. ആദ്യം പണം  സ്വരൂപിക്കപ്പെടട്ടെ. ഈ വെറും മൂന്നു ഷില്ലിംഗുകൊണ്ട് നിങ്ങള്‍ക്കെന്തു  ചെയ്യാന്‍ കഴിയും. തെരേസ ചിരിച്ചുകൊണ്ടു പറഞ്ഞു.  സ്വാഭാവികമായും മൂന്നു  ഷില്ലിംഗുകൊണ്ട് തെരേസക്ക് യാതൊന്നും ചെയ്യാനാവില്ല.  എന്നാല്‍, മൂന്നു  ഷില്ലിംഗും ദൈവവും യാതൊന്നും അസാദ്ധ്യമായിട്ടില്ല.

-ഓഷോ

</TEXT>
</DOC>