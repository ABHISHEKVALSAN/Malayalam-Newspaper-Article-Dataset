<DOC>
<DOCNO>114040789963.utf8</DOCNO>
<TEXT>


           സ്ത്രീയെ തട്ടിക്കൊണ്ട്‌ പോയി പീഡിപ്പിച്ച്‌ മരത്തില്‍ കെട്ടിയിട്ടു    

Monday 7 April 2014 7:18 pm IST

        താമരശ്ശേരി: നാല്‍പത്തിരണ്ട്കാരിയെ നാലംഗ സംഘം വീട്ടില്‍ നിന്നും തട്ടിക്കൊണ്ട്‌ പോയി പീഡിപ്പിച്ചതായും തുടര്‍ന്ന്‌ മരത്തില്‍ കെട്ടിയിട്ടതായും പരാതി. താമരശ്ശേരി സ്വദേശിയെ ഞായറാഴ്ച വൈകീട്ട്‌ ഏഴരടോയാണ്‌ വീട്ടില്‍ നിന്ന്‌ ബലമായി ഇറക്കിക്കൊണ്ട്‌ പോയത്‌.

വാഹനത്തില്‍ കയറ്റി പതിനഞ്ച്‌ കിലോമീറ്റര്‍ ദൂരെ അടിവാരത്തുള്ള റബ്ബര്‍ എസ്റ്റേറ്റില്‍ എത്തിക്കുകയും തുടര്‍ന്ന്‌ നാലംഗ സംഘം പീഡിപ്പിക്കുകയുമായിരുന്നുവെന്ന്‌ താമരശ്ശേരി ആശുപത്രിയില്‍ ചികിത്സയില്‍ കഴിയുന്ന സ്ത്രീ പോലീസിനോട്‌ മൊഴി നല്‍കി. ഇന്നലെ കാലത്താണ്‌ ഇവര്‍ ആശുപത്രിയിലെത്തിയത്‌ വിവരമറിഞ്ഞ പോലീസ്‌ തുടര്‍ന്ന്‌ ആശുപത്രിയിലെത്തുകയായിരുന്നു. 

പ്രതികളെ കുറിച്ച്‌ കൂടുതല്‍ അറിയില്ലെങ്കിലും കണ്ടാലറിയാവുന്നവരാണെന്ന്‌ സ്ത്രീ മൊഴി നല്‍കിയതായി പോലീസ്‌ പറഞ്ഞു. സംഭവത്തെകുറിച്ച്‌ ഊര്‍ജ്ജിതമായ അന്വേഷണം ആരംഭിച്ചതായും പോലീസ്‌ അറിയിച്ചു.

    
</TEXT>
</DOC>