<DOC>
<DOCNO>114101633063.utf8</DOCNO>
<TEXT>


           പ്ലസ്‌ടു കേസില്‍ ഇടക്കാല ഉത്തരവ് പാടില്ലെന്ന് കേരളം    

Thursday 16 October 2014 12:01 pm IST

        ന്യൂദല്‍ഹി: പ്ലസ്‌ടു കേസില്‍ സംസ്ഥാന സര്‍ക്കാര്‍ സുപ്രീം കോടതിയില്‍ സത്യവാങ്മൂലം നല്‍കി. ഇടക്കാല ഉത്തരവിലൂടെ പുതിയ കോഴ്സുകള്‍ അനുവദിക്കരുതെന്നാണ് സര്‍ക്കാര്‍ കോടതിക്ക് നല്‍കിയ സത്യവാങ്മൂലത്തില്‍ വ്യക്തമാക്കിയിരിക്കുന്നത്.

അധ്യയനം ആരംഭിച്ച് മൂന്ന് മാസമായതിനാല്‍ ഇടക്കാല ഉത്തരവ് പാടില്ലെന്നാണ് കേരളത്തിന്റെ നിലപാട്. ബാച്ചുകള്‍ നഷ്ടപ്പെട്ട എട്ടോളം സ്‌കൂള്‍ മാനേജ്‌മെന്റുകള്‍ സുപ്രീം കോടതിയില്‍ ഹര്‍ജി സമര്‍പ്പിച്ചിരുന്നു. ഇതേത്തുടര്‍ന്നാണ് കേരളം സത്യവാങ്മൂലം നല്‍കിയത്.

മാനേജ്‌മെന്റുകളുടെ ഹര്‍ജിയും സംസ്ഥാന സര്‍ക്കാറിന്റെ സത്യവാങ്മൂലവും സുപ്രീം കോടതി നാളെ പരിഗണിക്കും.
    
</TEXT>
</DOC>