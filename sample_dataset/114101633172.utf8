<DOC>
<DOCNO>114101633172.utf8</DOCNO>
<TEXT>


             മുന്‍ മന്ത്രി മുസ്തഫയുടെ വീട്ടില്‍നിന്ന് വൈദ്യുതി മോക്ഷണം പിടികൂടി    

Thursday 16 October 2014 8:41 pm IST

        കൊച്ചി : മുന്‍ മന്ത്രി ടി.എച്ച് മുസ്തഫയുടെ വീട്ടില്‍ നിന്നും വൈദ്യുതി മോഷണം പിടികൂടി. ഇദ്ദേഹത്തിന്റെ എറണാകുളം വാഴക്കുളത്തെ വീട്ടില്‍ നിന്നാണ് എഡിജിപി ഋഷിരാജ് സിംഗിന്റെ നേതൃത്വത്തിലുള്ള ആന്റി പവര്‍ തെഫ്റ്റ് സ്വകാഡ് വൈദ്യൂതി മോഷ്ടിക്കുന്നതായി കണ്ടെത്തിയത്. ഇതേ തുടര്‍ന്ന് വീട്ടിലെ വൈദ്യുതി കണക്ഷന്‍ വിച്ഛേദിച്ച് പിഴ ചുമത്തിയിട്ടുണ്ട്.

കാര്‍ഷികാവശ്യങ്ങള്‍ക്ക് സൗജന്യനിരക്കില്‍ ലഭ്യമാക്കുന്ന വൈദ്യുതി മറ്റാവശ്യങ്ങള്‍ക്ക് ഉപയോഗിക്കുന്നതായാണ് ആന്റി പവര്‍ തെഫ്റ്റ് സ്വകാഡ് കണ്ടെത്തിയത്.

സംസ്ഥാനത്ത് വൈദ്യുതി മോഷ്ടിക്കുന്നവരില്‍ ഏറെയും സമ്പന്നരും ഉന്നതരും കെഎസ്ഇബി ജീവനക്കാരും തന്നെയാണെന്ന് ഋഷിരാജ് സിങിന്റെ നേതൃത്വത്തിലുള്ള സംഘം പരിശോധന ആരംഭിച്ച് ദിവസങ്ങള്‍ക്ക് ഉള്ളില്‍ തന്നെ വെളിപ്പെട്ടിരുന്നു.

വൈദ്യുതി മോഷണം നടത്തുന്നവര്‍ എത്ര ഉന്നതരായാലും പിടികൂടുമെന്നും അദ്ദേഹം വ്യക്തമാക്കി.
    
</TEXT>
</DOC>