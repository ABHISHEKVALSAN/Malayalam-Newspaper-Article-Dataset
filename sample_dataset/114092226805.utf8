<DOC>
<DOCNO>114092226805.utf8</DOCNO>
<TEXT>


           അഴിമതി; കൃഷിമന്ത്രിയെ പുറത്താക്കണമെന്ന ആവശ്യവുമായി കര്‍ഷക കോണ്‍ഗ്രസ്    

Monday 22 September 2014 11:58 am IST

        തിരുവനന്തപുരം: കൃഷിമന്ത്രി കെ.പി.മോഹനനെ പുറത്താക്കണമെന്ന ആവശ്യവുമായി കര്‍ഷക കോണ്‍ഗ്രസ് രംഗത്ത്.

സര്‍വത്ര അഴിമതിയാണ് കൃഷി വകുപ്പില്‍ നടക്കുന്നതെന്നും കുട്ടനാട്, ഇടുക്കി പാക്കേജുകള്‍ മന്ത്രി അട്ടിമറിച്ചെന്നും കര്‍ഷക കോണ്‍ഗ്രസ് ആരോപിച്ചു.

നീര ഫണ്ട് തട്ടിയെടുക്കാന്‍ മന്ത്രി ശ്രമിക്കുന്നെന്നും ആക്ഷേപമുണ്ട്. വിഷയം സംബന്ധിച്ച ചര്‍ച്ചയ്ക്കായി കര്‍ഷക കോണ്‍ഗ്രസ് സംസ്ഥാന സമിതി ഇന്ന് ചേരും. യോഗത്തില്‍ കെ.പി.സി.സി പ്രസിഡന്റ് വിഎംസുധീരന്‍ പങ്കെടുക്കും.

കാര്‍ഷിക വകുപ്പിലെ സ്ഥലം മാറ്റത്തിന് മന്ത്രി ലക്ഷങ്ങള്‍ വാങ്ങുന്നതായും ആരോപണമുണ്ട്. മന്ത്രിയുമായി ഒരു കാരണവശാലും സഹകരിക്കാനാവാത്ത സാഹചര്യത്തില്‍ സമരമുള്‍പ്പടെയുള്ള കടുത്ത നിലപാടുകളിലേക്കാണ് കര്‍ഷക കോണ്‍ഗ്രസ്സ് നീങ്ങുന്നത്.
    
</TEXT>
</DOC>