<DOC>
<DOCNO>114093028592.utf8</DOCNO>
<TEXT>


           ഉദയകുമാറിന്റെ വീട് കൃഷ്ണദാസ് സന്ദര്‍ശിച്ചു    

Tuesday 30 September 2014 8:12 pm IST

ബിജെപി മുന്‍ അഖിലേന്ത്യാ സെക്രട്ടറി പി.കെ. കൃഷ്ണദാസും ജില്ലാ പ്രസിഡന്റ് വെള്ളിയാകുളം പരമേശ്വരനും കെ. ഉദയകുമാറിന്റെ ഭാര്യയെയും മക്കളെയും ആശ്വസിപ്പിക്കുന്നു
മാരാരിക്കുളം: അന്തരിച്ച ഇന്ത്യന്‍ വോളിബോള്‍ താരവും അര്‍ജുന അവാര്‍ഡ് ജേതാവും ഗവര്‍ണറുടെ എഡിസിയുമായിരുന്ന കെ. ഉദയകുമാറിന്റെ വീട്ടില്‍ ബിജെപി മുന്‍ അഖിലേന്ത്യാ സെക്രട്ടറി പി.കെ. കൃഷ്ണദാസ് സന്ദര്‍ശനം നടത്തി. ഞായറാഴ്ച ഉച്ചയ്ക്ക് രണ്ടോടെയാണ് മാരാരിക്കുളത്തുള്ള കുടുംബവീടായ പറമ്പില്‍ വീട്ടിലെത്തിയത്. അമ്മ അമ്മിണിയമ്മയെയും, ഭാര്യ ലേഖ, മക്കളായ അഞ്ജലി, പല്ലവി, ബന്ധുക്കളെയും ആശ്വസിപ്പിച്ച ശേഷമാണ് അദ്ദേഹം മടങ്ങിയത്. ബിജെപി ജില്ലാ പ്രസിഡന്റ് വെള്ളിയാകുളം പരമേശ്വരന്‍, ജനറല്‍ സെക്രട്ടറി കൊട്ടാരം ഉണ്ണികൃഷ്ണന്‍, ന്യൂനപക്ഷമോര്‍ച്ച ജില്ലാ ജനറല്‍ സെക്രട്ടറി ജോസഫ് ഫ്രാന്‍സിസ്, അരൂര്‍ മണ്ഡലം പ്രസിഡന്റ് ടി. സജീവ്‌ലാല്‍, ആലപ്പുഴ പ്രസിഡന്റ് വി.ആര്‍. ഉണ്ണികൃഷ്ണന്‍, ജനറല്‍ സെക്രട്ടറി മോഹനന്‍, ആര്‍എസ്എസ് മണ്ഡല്‍ കാര്യവാഹ് തിലകന്‍, വി.കെ. സുമേഷ്, മഹേഷ്, ജനാര്‍ദ്ദനന്‍ എന്നിവരും അദ്ദേഹത്തോടൊപ്പം ഉണ്ടായിരുന്നു.

</TEXT>
</DOC>