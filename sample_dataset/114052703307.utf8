<DOC>
<DOCNO>114052703307.utf8</DOCNO>
<TEXT>


           ആഹ്ലാദ പ്രകടനത്തിന്‌ നേരെ സിപിഎം അക്രമം: വിദ്യാര്‍ത്ഥിയുടെ കണ്ണ്‌ നഷ്ടപ്പെട്ടു    

Tuesday 27 May 2014 7:37 pm IST

        കണ്ണൂര്‍: നരേന്ദ്രമോദിയുടെ സത്യപ്രതിജ്ഞയുടെ ഭാഗമായി ബിജെപി പ്രവര്‍ത്തകര്‍ വാഹനത്തില്‍ നടത്തിയ ആഹ്ലാദ പ്രകടനത്തിനു നേരെ സിപിഎം സംഘം നടത്തിയ കല്ലേറില്‍ വിദ്യാര്‍ത്ഥിയുടെ കണ്ണ്‌ തകര്‍ന്നു. തലവിലെ ബാലകൃഷ്ണന്റെ മകന്‍ വി.കെ.വൈശാഖിന്റെ (16) ഇടതുകണ്ണിനാണ്‌ ഗുരുതരമായി പരിക്കേറ്റത്‌. 

തിങ്കളാഴ്ച രാത്രി ലോറിയില്‍ പ്രകടനം നടത്തുന്നതിനിടയിലാണ്‌ അക്രമം. എന്‍.കെ.രമിത്ത്‌, പി.അരുണ്‍, നിധീഷ്‌, ഷനൂജ്‌, ലിതിന്‍ എന്നിവരുടെ നേതൃത്വത്തിലുള്ള സംഘമാണ്‌ കല്ലേറ്‌ നടത്തിയത്‌. ഉടന്‍ കണ്ണൂരിലെ സ്വകാര്യ ആശുപത്രിയില്‍ എത്തിച്ചുവെങ്കിലും നില ഗുരുതരമായതിനാല്‍ അങ്കമാലി കണ്ണാശുപത്രിയിലേക്ക്‌ മാറ്റുകയായിരുന്നു. ചക്കരക്കല്ല്‌ പോലീസ്‌ കേസെടുത്തു.

സംഭവത്തില്‍ ആര്‍എസ്‌എസ്‌ കൂടാലി താലൂക്ക്‌ കാര്യകാരി പ്രതിഷേധിച്ചു. അക്രമികള്‍ക്കെതിരെ ശക്തമായ നടപടി സ്വീകരിക്കണമെന്ന്‌ ബിജെപി ധര്‍മ്മടം മണ്ഡലം കണ്‍വീനര്‍ ആര്‍.കെ.ഗിരിധരന്‍ ആവശ്യപ്പെട്ടു.

    
</TEXT>
</DOC>