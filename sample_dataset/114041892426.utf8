<DOC>
<DOCNO>114041892426.utf8</DOCNO>
<TEXT>


           പീഡാനുഭവ സ്മരണ പുതുക്കി ക്രൈസ്തവര്‍ ദുഃഖവെള്ളി ആചരിച്ചു    

Friday 18 April 2014 3:38 pm IST

കൊച്ചി: യേശുകൃസ്തുവിന്റെ പീഡാനുഭവത്തിന്റെ ഓര്‍മ്മ പുതുക്കി ക്രൈസ്തവര്‍ ദുഃഖവെള്ളി ആചരിക്കുന്നു. ദേവാലയങ്ങളില്‍ പ്രത്യേക പ്രാര്‍ത്ഥനയും കുരിശിന്റെ വഴിയും നടന്നു. തിരുവനന്തപുരത്ത് വിവിധ സഭകള്‍ സംയുക്തമായി പീഡാനുഭവ വഴി നടന്നു. പ്രാര്‍ത്ഥനകള്‍ക്ക് കര്‍ദിനാള്‍ മാര്‍ ക്ലിമ്മീസ് നേതൃത്വം നല്‍കി. മേജര്‍ ആര്‍ച്ച് ബിഷപ്പ് സൂസൈപാക്യം സമാധാന സന്ദേശം നല്‍കി. 

എറണാകുളത്ത് സെന്റ് ജോര്‍ജ് ബസലിക്കയില്‍ കര്‍ദിനാള്‍ മാര്‍ ജോര്‍ജ് ആലഞ്ചേരിയുടെ കാര്‍മികത്വത്തില്‍ പീഡാനുഭവ പാരായണം നടത്തി. നൂറ് കണക്കിന് വിശ്വാസികള്‍ പങ്കെടുത്തു. കോട്ടയം മാര്‍ ഏലിയാ കത്തീഡ്രലില്‍ നടന്ന പ്രാര്‍ത്ഥനകള്‍ക്ക് ഓര്‍ത്തഡോക്സ് സഭ വര്‍ക്കിങ് കമ്മിറ്റി അംഗം ഫാദര്‍ മോഹന്‍ ജോസഫ് നേതൃത്വം നല്‍കി. കാല്‍‌വരിയിലേക്ക് കുരിശും വഹിച്ചുകൊണ്ടുള്ള യേശു ക്രിസ്തുവിന്റെ യാത്ര അനുസ്മരിച്ചുകൊണ്ട് വിശ്വാസികള്‍ പള്ളി അങ്കണത്തില്‍ പ്രദക്ഷിണം നടത്തി.  

    
</TEXT>
</DOC>