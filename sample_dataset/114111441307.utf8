<DOC>
<DOCNO>114111441307.utf8</DOCNO>
<TEXT>


           സുധീരന്റെ യാത്ര: അഴിമതി പക്ഷയാത്രയെന്ന് നീലലോഹിതദാസ്    

Friday 14 November 2014 8:58 pm IST

        കോട്ടയം: വി.എം. സുധീരന്റെ യാത്ര ജനപക്ഷയാത്രയല്ല, അഴിമതിപക്ഷയാത്രയാണെന്ന് ജനതാ ട്രേഡ് യൂണിയന്‍ സെന്റര്‍ സംസ്ഥാന പ്രസിഡന്റ് ഡോ. എ. നീലലോഹിതദാസ് പത്രസമ്മേളനത്തില്‍ അഭിപ്രായപ്പെട്ടു.

കേരളത്തില്‍ സിപിഎം- കോണ്‍ഗ്രസ് ഒത്തുതീര്‍പ്പ് സമരങ്ങള്‍ നടക്കുന്നുവെന്നത് മാധ്യമങ്ങളുടെ പ്രചാരണം മാത്രമാണ്. കോഴ കേസില്‍ എഫ്‌ഐആര്‍ രജിസ്ട്രര്‍ ചെയ്ത് അന്വേഷണം നടത്തണം. ഈ ആവശ്യം എല്‍ഡിഎഫിലും ഉന്നയിക്കുമെന്ന് അദ്ദേഹം പറഞ്ഞു.

ജനതാ ട്രേഡ് യൂണിയന്‍ സെന്റര്‍ രണ്ടാം വാര്‍ഷികസമ്മേളനം 16,17 തീയതികളില്‍ കോട്ടയത്ത് നടക്കും. 16ന് വൈകിട്ട് 5ന് തിരുനക്കര മൈതാനത്ത് നടക്കുന്ന പൊതുസമ്മേളനം മുന്‍ പ്രധാനമന്ത്രി എച്ച്.ഡി. ദേവഗൗഡ ഉദ്ഘാടനം ചെയ്യും.
    
</TEXT>
</DOC>