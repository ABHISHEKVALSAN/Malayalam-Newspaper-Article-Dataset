<DOC>
<DOCNO>114042694601.utf8</DOCNO>
<TEXT>


           മദ്യത്തില്‍ നിന്നുള്ള വരുമാനം ഉപേക്ഷിക്കാന്‍ തയാറെന്ന് മുഖ്യമന്ത്രി    

Saturday 26 April 2014 1:03 pm IST

തിരുവനന്തപുരം: മദ്യത്തില്‍ നിന്നും സംസ്ഥാന സര്‍ക്കാരിനു ലഭിക്കുന്ന വരുമാനം പൂര്‍ണമായും ഉപേക്ഷിക്കാന്‍ തയ്യാറാണെന്നു മുഖ്യമന്ത്രി ഉമ്മന്‍ചാണ്ടി. എന്നാല്‍ മദ്യാസക്തി കുറയ്ക്കാതെ ഇതേക്കുറിച്ച് പറഞ്ഞിട്ട് കാര്യമില്ലെന്നും അദ്ദേഹം വ്യക്തമാക്കി. 

മദ്യനിരോധനം ഒറ്റയടിക്കു നടപ്പിലാക്കാന്‍ കഴിയില്ല. ഘട്ടംഘട്ടമായി മദ്യനിരോധനം നടപ്പിലാക്കാനവുകയുള്ളുവെന്നും ഉമ്മന്‍ചാണ്ടി പറഞ്ഞു. പുതിയ ബാറുകള്‍ക്ക് ലൈസന്‍സ് അനുവദിക്കുകയില്ലന്നും അദ്ദേഹം വ്യക്തമാക്കി. ഫൈവ് സ്റ്റാര്‍ ഹോട്ടലുകള്‍ക്ക് മാത്രമേ പുതിയ ബാറ്റ് ലൈസന്‍സുകള്‍ നല്‍കുകയുള്ളൂ. 

ബിവറേജസ് ഔട്ട്‌ലെറ്റുകളുടെ എണ്ണം കൂട്ടില്ല. ത്രീ സ്റ്റാറും ഫോര്‍ സ്റ്റാറും വേണ്ടെന്ന് വച്ചുവെന്നും മുഖ്യമന്ത്രി മാദ്ധ്യമപ്രവര്‍ത്തകരോട് പറഞ്ഞു.
    
</TEXT>
</DOC>