<DOC>
<DOCNO>114011267636.utf8</DOCNO>
<TEXT>


            ടി.പി വധം: ചെന്നിത്തലയ്ക്ക് രമ നിവേദനം നല്‍കി    

Sunday 12 January 2014 3:04 pm IST

കോഴിക്കോട്: ആര്‍.എം.പി നേതാവ് ടി.പി.ചന്ദ്രശേഖരന്‍ വധക്കേസിലെ യഥാര്‍ത്ഥ പ്രതികളെ പുറത്തു കൊണ്ടുവരണമെന്ന് ആവശ്യപ്പെട്ട് ഭാര്യ കെ.കെ.രമ ആഭ്യന്തര മന്ത്രി രമേശ് ചെന്നിത്തലയ്ക്ക് നിവേദനം നല്‍കി.

അന്വേഷണം സിബിഐയ്ക്ക് കൈമാറണമെന്നും നിവേധനത്തില്‍ പറയുന്നു. ചെന്നിത്തല ആഭ്യന്തരമന്ത്രിയായതിനെ തുടര്‍ന്നാണ് പുതിയ നിവേദനം നല്‍കിയത്. കേസില്‍ സി.പി.എമ്മിന്റെ ഉന്നത നേതാക്കള്‍ ഉള്‍പ്പെട്ടിട്ടുണ്ടെന്നും അതേക്കുറിച്ച് അന്വേഷണം നടത്തണമെന്നും നിവേദനത്തില്‍ ആവശ്യപ്പെട്ടിട്ടുണ്ട്.

ഇപ്പോള്‍ കേസില്‍ അറസ്റ്റിലായവര്‍ വാടക ഗുണ്ടകള്‍ മാത്രമാണ്. ടി.പിയെ വധിക്കുന്നതിന് പദ്ധതിയിട്ടവര്‍ സ്വതന്ത്രരായി നടക്കുകയാണെന്നും നിവേദനത്തില്‍ പറയുന്നു. പാര്‍ട്ടി തലത്തില്‍ സിപിഎം അന്വേഷണം നടത്തിയിട്ടില്ലെന്നും രമ കുറ്റപ്പെടുത്തി.

ഇക്കാര്യം ആര്‍എംപി നേതാക്കള്‍ നേരത്തെ തന്നെ ആവശ്യപ്പെട്ടിരുന്നതാണെന്നും അവര്‍ പറഞ്ഞു.
    
</TEXT>
</DOC>