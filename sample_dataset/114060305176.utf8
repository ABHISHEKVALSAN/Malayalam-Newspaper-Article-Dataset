<DOC>
<DOCNO>114060305176.utf8</DOCNO>
<TEXT>


           യുപിയില്‍ വനിതാ ജഡ്ജിയെയും ബലാത്സംഗം ചെയ്തു    

Tuesday 3 June 2014 10:29 pm IST

        ലക്നൗ: ഉത്തര്‍പ്രദേശില്‍ വനിത ജഡ്ജിമാര്‍ക്കും രക്ഷയില്ലെന്ന അവസ്ഥയാണ്‌. അലിഗഢില്‍ വനിത ജഡ്ജിയെ ബലാത്സംഗം ചെയ്തശേഷം കൊലപ്പെടുത്താന്‍ ശ്രമിച്ചു. 
യുപിയിലെ ബദൗനില്‍ പ്രായപൂര്‍ത്തിയാകാത്ത രണ്ട്‌ പെണ്‍കുട്ടികളെ ബലാത്സംഗം ചെയ്ത്‌ കൊന്നതിന്‌ തൊട്ടുപിന്നാലെയാണ്‌ ഈ സംഭവം. ഇന്നലെ ഓഫീസ്‌ മുറിയില്‍ ഗുരുതരമായി പരിക്കേറ്റ്‌ അബോധാവസ്ഥയിലാണ്‌ ജഡ്ജിയെ കണ്ടെത്തിയത്‌. ജഡ്ജിയുടെ സഹോദരനാണ്‌ പരാതി നല്‍കിയത്‌. കീടനാശിനി നല്‍കി ബോധം നഷ്ടപ്പെടുത്തിയശേഷമാണ്‌ ബലാത്സംഗം ചെയ്തത്‌ കീടനാശിനിക്കുപ്പി സമീപത്തുനിന്ന്‌ കണ്ടെത്തിട്ടുണ്ടെന്ന്‌ എസ്‌എസ്പി നിതിന്‍ തിവാരി പറഞ്ഞു. ആശുപത്രിയില്‍ പ്രവേശിപ്പിച്ചിരിക്കുന്ന ജഡ്ജിയുടെ നില ഗുരുതരമായി തുടരുകയാണ്‌. പരാതി ലഭിച്ചയുടന്‍ എഫ്‌ഐആര്‍ രജിസ്റ്റര്‍ ചെയ്ത്‌ അന്വേഷണം ആരംഭിച്ചുവെന്നും പോലീസ്‌ അവകാശപ്പെട്ടു.
    
</TEXT>
</DOC>