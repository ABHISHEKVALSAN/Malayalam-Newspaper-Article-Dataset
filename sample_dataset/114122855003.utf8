<DOC>
<DOCNO>114122855003.utf8</DOCNO>
<TEXT>


           ബസ്ചാര്‍ജ് കുറയ്ക്കണമെന്നാവശ്യപ്പെട്ട് ബിജെപി മാര്‍ച്ച് ഇന്ന്    

Sunday 28 December 2014 10:49 pm IST

        കൊച്ചി: ഡീസല്‍വില ഗണ്യമായി കുറഞ്ഞ സാഹചര്യത്തില്‍ ബസ്ചാര്‍ജില്‍ കുറവുവരുത്തണമെന്നാവശ്യപ്പെട്ട് ബിജെപി സംസ്ഥാനവ്യാപകമായി നടത്തുന്ന സമരത്തിന്റെ ഭാഗമായി ഇന്നുരാവിലെ 11 ന് ജില്ലയിലെ എട്ട് കെഎസ്ആര്‍ടിസി സ്റ്റാന്റുകളിലേക്ക് മാര്‍ച്ചും ധര്‍ണയും നടത്തും. എറണാകുളത്ത് സംസ്ഥാന ജനറല്‍ സെക്രട്ടറി എ.എന്‍. രാധാകൃഷ്ണന്‍ ഉദ്ഘാടനം ചെയ്യും.

ജില്ലാ പ്രസിഡന്റ് പി.ജെ. തോമസ്, എന്‍. സജികുമാര്‍ തുടങ്ങിയവര്‍ പങ്കെടുക്കും. ആലുവയില്‍ ജില്ലാ ജനറല്‍ സെക്രട്ടറി എന്‍.പി. ശങ്കരന്‍കുട്ടി, പിറവത്ത് ജനറല്‍ സെക്രട്ടറി എം.എന്‍. മധു, പറവൂരില്‍ കെ.പി. രാജന്‍, അങ്കമാലിയില്‍ എം.എന്‍. ഗംഗാധരന്‍, മൂവാറ്റുപുഴയില്‍ പി.പി. സജീവ്, കോതമംഗലത്ത് അഡ്വ. കെ.ആര്‍. രാജഗോപാല്‍, പെരുമ്പാവൂരില്‍ നെടുമ്പാശ്ശേരി രവി എന്നിവര്‍ സമരം ഉദ്ഘാടനം ചെയ്യും.

ജില്ലാ നേതാക്കളായ എം.എ. ബ്രഹ്മരാജ്, ടി.പി. മുരളീധരന്‍, കെ. അജിത്കുമാര്‍ എം. രവി, പി.എസ്. ഷമ്മി, ലതാ ഗംഗാധരന്‍, സജിനി രവികുമാര്‍, ഷാലി വിനയന്‍, ഗിരിജ ലെനീന്ദ്രന്‍, സരളാ പൗലോസ്, സഹജ ഹരിദാസ് തുടങ്ങിയവര്‍ വിവിധ കേന്ദ്രങ്ങളില്‍ പ്രസംഗിക്കും.
    
</TEXT>
</DOC>