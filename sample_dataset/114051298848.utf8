<DOC>
<DOCNO>114051298848.utf8</DOCNO>
<TEXT>


           ഹരിത കണ്ണൂരില്‍ സബ് കളക്ടറാകും    

Monday 12 May 2014 2:00 pm IST

തിരുവനന്തപുരം: സിവില്‍ സര്‍വീസ് പരീക്ഷയില്‍ ഒന്നാം റാങ്കോടെ പാസായി കേരളത്തിനഭിമാനമായ ഹരിത എസ്. കുമാര്‍ ജൂണ്‍ 26ന് കണ്ണൂരില്‍ സബ് കളക്ടര്‍ ട്രെനിയായി ചുമതലയേല്‍ക്കും. മസൂരിയില്‍ അവസാനഘട്ട പരിശീലനത്തിനത്തിന്റെ തിരക്കിലാണ് ഹരിതയെന്ന് ബന്ധുക്കള്‍ പറഞ്ഞു.

നിലവിലെ അസിസ്റ്റന്റ് കളക്ടര്‍ അഥില അബ്ദുള്ള പരിശീലനം പൂര്‍ത്തിയാക്കി മടങ്ങുന്ന ഒഴിവിലേക്കാണ് ഹരിത എത്തുന്നത്. കണ്ണൂരില്‍ അസിസ്റ്റന്റ് കളക്ടറായുള്ള പരിശീലനത്തിനുശേഷം തിരുവനന്തപുരത്തെ ഇന്‍സിട്യൂട്ട് ഓഫ് മാനേജ്മെന്റ് ഓണ്‍ ഗവേണന്‍സിലും സെക്രട്ടേറിയറ്റിലും ഹരിത ട്രെയിനിയായി ചേരും. ഇതിനുശേഷം മസൂറിയിലെ സിവില്‍ സര്‍വ്വീസ് ട്രെയിനിംഗ് സെന്ററില്‍ രണ്ടുമാസത്തെ പരിശീലനമുണ്ടാകും.

ഇതു പൂര്‍ത്തിയാക്കിയശേഷമാകും ഹരിതയ്ക്ക് സബ് കളക്ടറായി നിയമം ലഭിക്കുക.
    
</TEXT>
</DOC>