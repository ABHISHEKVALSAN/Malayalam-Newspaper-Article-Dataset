<DOC>
<DOCNO>114063011186.utf8</DOCNO>
<TEXT>


           പ്രധാനാദ്ധ്യാപികയെ സ്ഥലം മാറ്റിയതില്‍ തെറ്റില്ല: അബ്ദുറബ്ബ്    

Monday 30 June 2014 2:55 pm IST

തിരുവനന്തപുരം: പ്രധാനാദ്ധ്യാപിക ഊര്‍മ്മിളാ ദേവിയെ സ്ഥലം മാറ്റിയതില്‍ തെറ്റില്ലെന്ന് വിദ്യാഭ്യാസ മന്ത്രി പി.കെ.അബ്ദുറബ്ബ് പറഞ്ഞു. സ്ഥലം മാറ്റം നല്‍കുന്നതിന് അദ്ധ്യാപികയുടെ സമയം ചോദിക്കേണ്ട കാര്യമില്ല. സ്ഥലം മാറ്റിയതിനുള്ള കാരണം എന്താണെന്ന് അദ്ധ്യാപികയെ ആറ്റിങ്ങലിലെ സ്‌കൂളിലേക്ക് മാറ്റുമ്പോള്‍ തന്നെ വിശദമാക്കിയിരുന്നു എന്നും മന്ത്രി മാദ്ധ്യമ പ്രവര്‍ത്തകരോട് പറഞ്ഞു.

സംഭവവുമായി ബന്ധപ്പെട്ട് വിശദീകരണം നല്‍കാനാണ് രണ്ടാഴ്ചത്തെ സമയം നല്‍കിയത്. വിദ്യാഭ്യാസ വകുപ്പ് ഒരു തീരുമാനം എടുത്തു. അതിനെതിരെ അദ്ധ്യാപിക മുഖ്യമന്ത്രിക്ക് അപ്പീല്‍ നല്‍കി. ശാരീരിക സ്ഥിതി കൂടി പരിഗണിച്ചാണ് അദ്ധ്യാപികയെ നഗരത്തിലെ തന്നെ സ്‌കൂളിലേക്ക് മാറ്റി നിയമിച്ചത്. കോട്ടണ്‍ഹില്‍ സ്‌കൂളില്‍ തുടരാന്‍ അനുവദിക്കണമെന്ന് അഭ്യര്‍ത്ഥിച്ചിരുന്നു. എന്നാല്‍ അദ്ധ്യാപികയുടെ എല്ലാ ആവശ്യങ്ങളും അംഗീകരിക്കാന്‍ സര്‍ക്കാരിനാവില്ലെന്നും അബ്ദുറബ്ബ് വ്യക്തമാക്കി.
    
</TEXT>
</DOC>