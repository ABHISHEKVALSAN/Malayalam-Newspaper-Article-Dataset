<DOC>
<DOCNO>114021175174.utf8</DOCNO>
<TEXT>


           നരേന്ദ്ര മോദിയെ അപമാനിച്ച കൊച്ചി മേയര്‍ക്കെതിരെ ബിജെപി പ്രതിഷേധം    

Tuesday 11 February 2014 10:12 pm IST

        കൊച്ചി: നരേന്ദ്ര മോദിയെ വര്‍ഗ്ഗീയ ഫാസിസ്റ്റ്‌ എന്ന്‌ വിശേഷിപ്പിക്കുകയും അക്കാരണത്താലാണ്‌ താന്‍ മോദിയ്ക്കൊപ്പം വേദി പങ്കിടാത്തത്‌ എന്ന്‌ പ്രസ്താവിയക്കുകയും ചെയ്ത കൊച്ചി മേയറുടെ നടപടിയില്‍ പ്രതിഷേധിച്ച്‌ ബിജെപി പ്രവര്‍ത്തകര്‍ നഗരത്തില്‍ പ്രകടനം നടത്തി. ബിജെപി ജില്ലാ ഓഫിസ്‌ പരിസരത്തു നിന്നും ആരംഭിച്ച പ്രകടനം മേനക ജംഗ്ഷനില്‍ സമാപിച്ചു. ബിജെപി ജില്ലാ പ്രസിഡന്റ പി.ജെ.തോമസ്‌, വൈസ്‌ പ്രസിഡന്റ്‌ റ്റി.പി.മുരളീധരന്‍, ന്യൂനപക്ഷ മോര്‍ച്ച നിയോകജകമണ്ഡലം പ്രസിഡന്റ്‌ കെ.എസ്‌.സുരേഷ്‌ കുമാര്‍, മഹിളാ മോര്‍ച്ച ജില്ലാ ജനറല്‍ സെക്രട്ടറി സന്ധ്യ ജയപ്രകാശ്‌, ദിലീപ്കുമാര്‍, ഏലൂര്‍ ഗോപിനാഥ്‌, പി.ജി.അനില്‍കുമാര്‍, പി.ഉപേന്ദ്രന്‍, രാജേഷ്‌ കുന്നുപുറം, പച്ചാളം, ശിവരാമന്‍, മുരളി കുറംങ്കോട്ട, എച്ച്‌.ദിനേശ്‌, രമേശന്‍ വാത്തുരുത്തി തുടങ്ങിയവര്‍ പ്രസംഗിച്ചു. തുടര്‍ന്ന്‌ പ്രവര്‍ത്തകര്‍ മേയറുടെ കോലം കത്തിച്ചു. 
    
</TEXT>
</DOC>