<DOC>
<DOCNO>114050496668.utf8</DOCNO>
<TEXT>


            പ്രകോപനപരമായ പ്രസ്താവന; ബേണി പ്രസാദിനെതിരെ എഫ്‌ഐആര്‍    

Sunday 4 May 2014 11:46 am IST

ന്യൂദല്‍ഹി: പ്രകോപനപരമായ പ്രസ്താവന നടത്തിയതിന് കേന്ദ്രമന്ത്രി ബേണി പ്രസാദ് വര്‍മ്മയ്‌ക്കെതിരെ എഫ്‌ഐആര്‍. നരേന്ദ്ര മോദി രാക്ഷസനാണെന്നായിരുന്നു ബേണിയുടെ പ്രസ്താവന.

ഇത്തരം പ്രസ്താവനയിലൂടെ ബേണി തെരഞ്ഞെടുപ്പ് പെരുമാറ്റച്ചട്ടം ലംഘിച്ചതിനാണ് ഉത്തര്‍പ്രദേശിലെ ഛാപിയ പൊലീസ് കേസെടുത്തിരിക്കുന്നത്.

നേരത്തെ മോദിക്കെതിരെ അപകീര്‍ത്തിപരമായ പരാമര്‍ശം നടത്തിയതിന് വര്‍മ്മയെ നേരത്തെ തെരഞ്ഞെടുപ്പ് കമ്മീഷന്‍ ശാസിച്ചിരുന്നു.

ഇത്തരം പ്രസ്താവനകള്‍ ആവര്‍ത്തിച്ചാല്‍ പ്രചാരണത്തിന് വിലക്കേര്‍പ്പെടുത്തുന്നതടക്കം നടപടികള്‍ സ്വീകരിക്കുമെന്നും തെരഞ്ഞെടുപ്പ് കമ്മീഷന്‍ മുന്നറിയിപ്പ് നല്‍കിയിരുന്നു.
    
</TEXT>
</DOC>