<DOC>
<DOCNO>114091123224.utf8</DOCNO>
<TEXT>


           യംഗ് എന്‍ട്രപ്രണേഴ്‌സ് സമ്മിറ്റ് ഇന്ന്    

Thursday 11 September 2014 9:53 pm IST

        കൊച്ചി: സംസ്ഥാന വ്യവസായ വകുപ്പ് കേരള സ്റ്റേറ്റ് ഇന്‍ഡസ്ട്രിയല്‍ ഡെവലപ്‌മെന്റ് കോര്‍പ്പറേഷന്റ (കെഎസ്‌ഐഡിസി) സഹകരണത്തോടെ സംഘടിപ്പിക്കുന്ന യുവ സംരംഭകരുടെ സംഗമമായ യെസ് ഇന്ന് അങ്കമാലി കറുകുറ്റിയിലെ ആഡ്‌ലക്‌സ് ഇന്റര്‍നാഷണല്‍ കണ്‍വെന്‍ഷന്‍ സെന്ററില്‍ നടക്കും.

കിന്‍ഫ്ര, കെ ബിപ്, സ്റ്റാര്‍ട്ട് അപ് വില്ലേജ് - കേരള, ടെക്‌നോപാര്‍ക്ക് കേരള, വ്യവസായ സംഘടനകളായ സിഐഐ, ടൈ എന്നിവയുടെ പങ്കാളിത്തത്തോടെ സംഘടിപ്പിക്കുന്ന മീറ്റില്‍വ്യവസായ-ഐടി വകുപ്പ് മന്ത്രി പി.കെ. കുഞ്ഞാലിക്കുട്ടി അധ്യക്ഷത വഹിക്കും. കേരളസര്‍ക്കാറിന്റെവ്യവസായ-ഐടിവിഭാഗം പ്രിന്‍സിപ്പല്‍ സെക്രട്ടറി പി.എച്ച്. കുര്യന്‍ സ്വാഗതം പറയും. അഡീഷണല്‍ ചീഫ് സെക്രട്ടറിയും കെഎസ്‌ഐഡിസിഎംഡിയുമായ അരുണ സുന്ദരരാജന്‍ മീറ്റിനെക്കുറിച്ച് ഹ്രസ്വവിവരണം നല്‍കും. മന്ത്രിമാരായ കെ. ബാബു, ഇബ്രാഹിംകുഞ്ഞ്, അനൂപ് ജേക്കബ്ബ് പ്രഭാഷണം നടത്തും.

കാര്‍ഷികവും ഭക്ഷ്യസംസ്‌കരണവും, ടൂറിസം, ഹരിത സാങ്കേതികവിദ്യയും ബിസിനസ് ഇന്നോവേഷനും, ആരോഗ്യസംരക്ഷണവുംലൈഫ് സയന്‍സും,ഇലക്ട്രോണിക്‌സും ഡിജിറ്റല്‍മീഡിയയും, മാനുഫാക്ടറിങ്, ഐടി എന്നിവയിലായി 7 സെഷനുകളാണ് മീറ്റിലുള്ളത്. വിവിധ വിദ്യാഭ്യാസ സ്ഥാപനങ്ങളില്‍ നിന്നും സംരംഭകരാകാന്‍ ആഗ്രഹിക്കുന്നവര്‍, വിജയംവരിച്ച സംരംഭകര്‍, പുതുമ തേടുന്നവര്‍, യുവ നിക്ഷേപകര്‍ എന്നിവരടങ്ങുന്ന 2000ലേറെപ്പേര്‍ മീറ്റില്‍ പങ്കെടുക്കുമെന്ന് പ്രതീക്ഷിക്കുന്നു.

ഇന്‍സ്‌പൈറിംഗ്‌യംഗ്‌മൈന്റ്‌സ്' എന്ന് പേരിട്ട സായാഹ്ന സെഷനില്‍മുഖ്യമന്ത്രി ഉമ്മന്‍ ചാണ്ടി അഭിസംബോധന ചെയ്യും. യുവസംരംഭകര്‍ മുന്നോട്ടുവരാനും സംസ്ഥാനത്ത് സംരംഭങ്ങള്‍ തുടങ്ങാനും ഇത്തരം സംരംഭങ്ങള്‍ക്ക് പിന്തുണയുമായിസ്റ്റാര്‍ട്ട് അപ്പുകള്‍ക്ക് പ്രഥമ മൂലധനം നല്‍കുന്നതിന് ഏഞ്ചല്‍ ഫണ്ട് അവതരിപ്പിക്കാനുംകെഎസ്‌ഐഡിസി ഉദ്ദേശിക്കുന്നു. ഇതിന് പുറമെമെന്ററിംഗ്, പുതിയ സംരംഭകരുമായികൈകോര്‍ക്കല്‍, ഉപദേശക സേവനങ്ങള്‍, സിഐഐ പോലുള്ളവ്യവസായ സംഘടനകളുമായിചേര്‍ന്ന് വിപണി ബന്ധിപ്പിക്കല്‍ തുടങ്ങിയ മൂല്യവര്‍ദ്ധിത സേവനങ്ങള്‍ നല്‍കാനുംകെഎസ്‌ഐഡിസി പദ്ധതിയിടുന്നുണ്ട്.

സര്‍ക്കാരിന്റെ 676 ആക്ഷന്‍ പ്ലാനിനു കീഴില്‍ നടപ്പിലാക്കുന്ന ്‌സുപ്രധാന ഉദ്യമമാണ് യുവ സംരംഭകരുടെസ്റ്റാര്‍ട്ട് അപ് പരിപാടി. 2012ലെ എമര്‍ജിംഗ്‌കേരളകോണ്‍ക്ലേവിന്റെ ഭാഗമായി മുമ്പ് സംസ്ഥാന സര്‍ക്കാര്‍ പ്രഖ്യാപിച്ച വിദ്യാര്‍ത്ഥി സംരംഭക നയത്തിന് കേരളത്തിലുടനീളം ആവേശകരമായ പ്രതികരണമാണ് ലഭിച്ചത്. ഇത് യുവ സംരംഭകര്‍ മുന്നോട്ടുവരാനും സംസ്ഥാനത്ത് സംരംഭങ്ങള്‍ തുടങ്ങാനുംകാരണമായി. യുവ സംരംഭകരുടെസ്റ്റാര്‍ട്ട് അപ്പിന്റെ ഭാഗമായി ഇന്ന് കേരള സംരംഭക ദിനമായി ആഘോഷിക്കാനും സര്‍ക്കാര്‍ തീരുമാനിച്ചിരിക്കുകയാണ്.
    
</TEXT>
</DOC>