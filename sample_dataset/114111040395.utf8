<DOC>
<DOCNO>114111040395.utf8</DOCNO>
<TEXT>


           മാണിയുടെ രാജി : ബിജെപി  കളക്ടറേറ്റ് മാര്‍ച്ച് നടത്തി    

Monday 10 November 2014 11:53 pm IST

        തിരുവനന്തപുരം: അഴിമതിയാരോപണത്തിന് വിധേയനായ ധനമന്ത്രി കെ.എം. മാണി രാജിവയ്ക്കണമെന്ന് ആവശ്യപ്പെട്ട് ബിജെപി സംസ്ഥാന വ്യാപകമായി കളക്ടറേറ്റുകളിലേക്ക് മാര്‍ച്ച് നടത്തി. വിവിധ ജില്ലകളില്‍ ആയിരക്കണക്കിന് പ്രവര്‍ത്തകര്‍ മാര്‍ച്ചില്‍ അണിനിരന്നു.

പാലക്കാട് കളക്ടറേറ്റ് മാര്‍ച്ച് സംസ്ഥാന പ്രസിഡന്റ് വി. മുരളീധരന്‍ ഉദ്ഘാടനം ചെയ്തു. കോഴിക്കോട് സംസ്ഥാന ജനറല്‍ സെക്രട്ടറി കെ.പി. ശ്രീശനും മലപ്പുറത്ത് ജനറല്‍ സെക്രട്ടറി എ.എന്‍. രാധാകൃഷ്ണനും കോട്ടയത്ത് വൈസ് പ്രസിഡന്റ് എം.ടി. രമേശും തൃശൂരില്‍ വൈസ് പ്രസിഡന്റ് പി.എം. വേലായുധനും ഉദ്ഘാടനം ചെയ്തു.

കാസര്‍ഗോഡ് സംസ്ഥാന സെക്രട്ടറി വി.വി. രാജനും എറണാകുളത്ത് സെക്രട്ടറി നാരായണന്‍ നമ്പൂതിരിയും ആലപ്പുഴയില്‍ സെക്രട്ടറി എ.ജി. ഉണ്ണികൃഷ്ണനും കൊല്ലത്ത് സെക്രട്ടറി ജെ.ആര്‍. പത്മകുമാറും വയനാട് യുവമോര്‍ച്ച സംസ്ഥാന പ്രസിഡന്റ് അഡ്വ. പി. സുധീറും പ്രതിഷേധ പ്രകടനത്തിന്റെ ഉദ്ഘാടനം നിര്‍വ്വഹിച്ചു.

എം.വി. രാഘവന്റെ മരണത്തെത്തുടര്‍ന്ന് ഹര്‍ത്താലായതിനാല്‍ കണ്ണൂരിലെ മാര്‍ച്ച് മറ്റൊരു ദിവസത്തേയ്ക്ക് മാറ്റി.
മാണി രാജിവയ്ക്കുക, ബാര്‍കോഴ കേസ് സിബിഐയെ കൊണ്ട് അന്വേഷിപ്പിക്കുക എന്നീ ആവശ്യങ്ങള്‍ ഉന്നയിച്ച് ഇന്ന് ബിജെപി സെക്രട്ടേറിയറ്റ് മാര്‍ച്ച് നടത്തും. സംസ്ഥാന ഭാരവാഹികള്‍ നേതൃത്വം നല്‍കും.
    
</TEXT>
</DOC>