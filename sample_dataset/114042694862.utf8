<DOC>
<DOCNO>114042694862.utf8</DOCNO>
<TEXT>


           കടകംപള്ളി ഭൂമി തട്ടിപ്പ്‌: സലീംരാജിന്‌ മുഖ്യപങ്ക്‌    

Saturday 26 April 2014 9:58 pm IST

തിരുവനന്തപുരം: കടകംപള്ളി ഭൂമിതട്ടിപ്പ്‌ കേസില്‍ മുഖ്യമന്ത്രിയുടെ മുന്‍ ഗണ്‍മാന്‍ സലിംരാജിന്റെ ഭാര്യയും പ്രതിപ്പട്ടികയില്‍. സിബിഐ കോടതിയില്‍ സമര്‍പ്പിച്ച എഫ്‌ഐആറിലാണ്‌ സലിംരാജിനെയും ഭാര്യയും റവന്യൂ ഉദ്യോഗസ്ഥയുമായ ഷംഷാദിനെയും പ്രതി ചേര്‍ത്തിരിക്കുന്നത്‌. മുഖ്യമന്ത്രിയുടെ ഓഫീസിലെയും റവന്യൂവകുപ്പിലെയും ജീവനക്കാരുടെ പങ്ക്‌ അന്വേഷിക്കേണ്ടതുണ്ടെന്നും ഭൂമി ഇടപാടില്‍ ഉന്നതതല ഗൂഢാലോചന നടന്നുവെന്നും എഫ്‌ഐആറില്‍ സിബിഐ വ്യക്തമാക്കി. കടകംപള്ളി ഭൂമി തട്ടിപ്പില്‍ മുഖ്യമന്ത്രിയുടെ മുന്‍ഗണ്‍മാന്‍ സലീംരാജിന്‌ പ്രധാനപങ്കുണ്ടെന്നും സിബിഐ എഫ്‌ഐആറില്‍ വ്യക്താമാക്കി. മുഖ്യമന്ത്രിയുടെ ഓഫീസിലെയും റവന്യൂവകുപ്പിലെയും ജീവനക്കാരുടെ പങ്ക്‌ അന്വേഷിക്കേണ്ടതുണ്ടെന്നും ഭൂമി ഇടപാടില്‍ ഉന്നതതല ഗൂഢാലോചന നടന്നുവെന്നും കോടതിയില്‍ സമര്‍പ്പിച്ച എഫ്‌ഐആറിലുണ്ട്‌.
സലിംരാജ്‌ 21ാ‍ം പ്രതിയും ഷംഷാദ്‌ 22ാ‍ം പ്രതിയുമാണ്‌. സലിം രാജും ഭാര്യയുമുള്‍പ്പെടെ കേസില്‍ 27 പ്രതികളാണുള്ളത്‌. സലീംരാജിന്റെ മറ്റുചില ബന്ധുക്കളും നാല്‌ വില്ലേജ്‌ ഓഫീസര്‍മാരും പ്രതിപട്ടികയിലുണ്ട്‌. കടംകംപള്ളി, ഉളിയത്തുഴ വില്ലേജ്‌ ഓഫീസര്‍മാരാണ്‌ കേസില്‍പ്പെട്ടത്‌. വിദ്യോദയ കുമാര്‍, എസ്‌.എസ്‌. ഷാജി, കെ. അജിത്‌ കുമാര്‍, പി.എന്‍. സുബ്രഹ്മണ്യ പിള്ള എന്നിവരാണ്‌ പ്രതിപട്ടികയിലുള്ള വില്ലേജ്‌ ഓഫീസര്‍മാര്‍. 
ഉന്നതതല സ്വാധീനമുപയോഗിച്ചുള്ള രേഖകളാണ്‌ സലിംരാജ്‌ ഉണ്ടാക്കിയെടുത്തതെന്നാണ്‌ സിബിഐയുടെ പ്രാഥമിക നിഗമനം. പരാതിയന്മേല്‍ പൊലീസോ റവന്യൂ ഉദ്യോഗസ്ഥരോ നടപടി സ്വീകരിച്ചില്ല എന്ന്‌ പരാതി ഉയര്‍ന്നിരുന്നു. മുഖ്യമന്ത്രിയുടെ ഓഫീസിലെ ജീവനക്കാരുടെയും റവന്യൂ ഉദ്യോഗസ്ഥരുടെയും പങ്ക്‌ സിബിഐ അന്വേഷിക്കും. സലിംരാജിന്റെ ഉന്നത ബന്ധങ്ങള്‍ കേസിനെ സ്വാധീനിച്ചു. ഇത്‌ കേസന്വേഷണത്തെ തടസ്സപ്പെടുത്തി. ഗണ്‍മാന്‍ എന്ന പദവിയുപയോഗിച്ചാണ്‌ റവന്യൂ ഉദ്യോഗസ്ഥരെ സ്വധീനിച്ചത്‌. ആദ്യഘട്ടത്തില്‍ കേസില്‍ കക്ഷിചേരാന്‍പോലും പലരും വിസമ്മതിച്ചുവെന്നും കുറ്റപത്രത്തില്‍ പറയുന്നു.
ഹൈക്കോടതി നിര്‍ദേശത്തിന്റെ അടിസ്ഥാനത്തില്‍ തുടങ്ങിയ സിബിഐ അന്വേഷണത്തിന്റെ ആദ്യഘട്ടമായാണ്‌ തിരുവനന്തപുരം സിബിഐ കോടതിയില്‍ എഫ്‌ഐആര്‍ സമര്‍പ്പിച്ചത്‌. 27 പേരാണ്‌ പ്രതിപ്പട്ടികയിലുള്ളത്‌. തട്ടിപ്പിന്‌ വ്യാജരേഖ നിര്‍മിക്കല്‍, ഉന്നതതല ഗൂഢാലോചന എന്നീ വകുപ്പുകളാണ്‌ ചുമത്തിയിട്ടുള്ളത്‌. അഴിമതി നിരോധന നിയമത്തിലെ വകുപ്പുകളും പ്രതികള്‍ക്കെതിരെ ചുമത്തിയിട്ടുണ്ട്‌. 
ഹൈക്കോടതി നിര്‍ദേശത്തിന്റെ അടിസ്ഥാനത്തില്‍ തുടങ്ങിയ സിബിഐ അന്വേഷണത്തിന്റെ ആദ്യഘട്ടമായാണ്‌ തിരുവനന്തപുരം സിബിഐ കോടതിയില്‍ എഫ്‌ഐആര്‍ സമര്‍പ്പിച്ചത്‌. 2012 മാര്‍ച്ചിലാണ്‌ തട്ടിപ്പിനായുള്ള ഗൂഢാലോചന തുടങ്ങിയതെന്നും എഫ്‌ഐആറിലുണ്ട്‌
    
</TEXT>
</DOC>