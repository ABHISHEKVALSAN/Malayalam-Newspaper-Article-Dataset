<DOC>
<DOCNO>114031082160.utf8</DOCNO>
<TEXT>


           കളമശ്ശേരിയില്‍ ബിജെപി നേതൃശില്‍പശാല     

Monday 10 March 2014 10:00 pm IST

        കളമശ്ശേരി: ബിജെപി സ്ഥാനാര്‍ത്ഥി എ.എന്‍.രാധാകൃഷ്ണന്റെ തെരഞ്ഞെടുപ്പുമായി ബന്ധപ്പെട്ട്‌ നിയോജകമണ്ഡലത്തിലെ എല്ലാ പഞ്ചായത്ത്‌ മുനിസിപ്പല്‍, ഏരിയ കേന്ദ്രങ്ങളിലും ബിജെപി നേതൃത്വശില്‍പശാല നടത്തി. 
ഏലൂര്‍ മുനിസിപ്പാലിറ്റിയില്‍ ജില്ല പ്രസിഡന്റ്‌ അഡ്വ.പി.ജെ.തോമസ്‌ ഉദ്ഘാടനം നിര്‍വഹിച്ചു. എ.സുനില്‍കുമാര്‍, ഗിരിജ ലെനീന്ദ്രന്‍, ടി.പി.മുരളീധരന്‍, മുനിസിപ്പല്‍ കമ്മറ്റി പ്രസിഡന്റ്‌ എ.എ.ലെനീന്ദ്രന്‍, സെക്രട്ടറി കെ.ആര്‍.പ്രസാദ്‌, പി.എം.ആണ്ടവന്‍, ചന്ദ്രിക രാജന്‍, എബിന്‍രാജ്‌ തുടങ്ങിയവര്‍ സംസാരിച്ചു. 
കളമശ്ശേരി എച്ച്‌എംടി ഏരിയാ കമ്മിറ്റിസംഘടിപ്പിച്ച ശില്‍പ്പശാല ജില്ല ജനറല്‍ സെക്രട്ടറി എന്‍.പി.ശങ്കരന്‍കുട്ടി ഉദ്ഘാടനം ചെയ്തു. എം.എ.തങ്കപ്പന്‍, ഏരിയ കമ്മറ്റി പ്രസിഡന്റ്‌ എ.വി.ലക്ഷ്മണന്‍, ജനറല്‍ സെക്രട്ടറി പി.വി.വിനോദ്‌, കെ.പി.ഹരിഹരന്‍ തുടങ്ങിയവര്‍ സംസാരിച്ചു.
കളമശ്ശേരി കങ്ങരപ്പടി ഏരിയാ കമ്മിറ്റി സംഘടിപ്പിച്ച ശില്‍പ്പശാലയില്‍ ജില്ല പ്രസിഡന്റ്‌ അഡ്വ.പി.ജെ.തോമസ്‌ ഉദ്ഘാടനം നിര്‍വഹിച്ചു. നിയോജകമണ്ഡലം പ്രസിഡന്റ്‌ കെ.എസ്സ്‌.ഉദയകുമാര്‍ മുഖ്യപ്രഭാഷണം നടത്തി. അഡ്വ.പി.എസ്സ്‌.ഗോപിനാഥ്‌, സി.കെ.ഗോപിനാഥ്‌, ഏരിയ കമ്മിറ്റി പ്രസിഡന്റ്‌ ദിനേഷ്‌, ജനറല്‍ സെക്രട്ടറി വിനോദ്‌, വേലായുധന്‍ മാസ്റ്റര്‍ തുടങ്ങിയവര്‍ ശില്‍പ്പശാലക്ക്‌ നേതൃത്വം നല്‍കി. 
കടുങ്ങല്ലൂര്‍ പഞ്ചായത്തില്‍ നിയോജകമണ്ഡലം പ്രസിഡന്റ്‌ കെ.എസ്സ്‌.ഉദയകുമാര്‍ ഉദ്ഘാടനം നിര്‍വഹിച്ചു. ജില്ല പ്രസിഡന്റ്‌ അഡ്വ.പി.ജെ.തോമസ്‌ മുഖ്യപ്രഭാഷണം നടത്തി. പഞ്ചായത്ത്‌ കമ്മറ്റി പ്രസിഡന്റ്‌ സി.ആര്‍.ബാബു, എ.എസ്‌.മുരളീധരന്‍, എം.എം.ഉല്ലാസ്കുമാര്‍, എസ്‌.വേണുഗോപാല്‍, തുടങ്ങിയവര്‍ ശില്‍പ്പശാലയ്ക്ക്‌ നേതൃത്വം നല്‍കി.
കുന്നുകര പഞ്ചായത്തില്‍ ജില്ല പ്രസിഡന്റ്‌ അഡ്വ.പി.ജെ.തോമസ്‌ ഉദ്ഘാടനം നിര്‍വഹിച്ചു. നിയോജകമണ്‍ഡലം ജനറല്‍ സെക്രട്ടറി എ.സുനില്‍കുമാര്‍ മുഖ്യപ്രഭാഷണം നടത്തി. പഞ്ചായത്ത്‌ കമ്മറ്റി പ്രസിഡന്റ്‌ പി.വി.കൃഷ്ണകുമാര്‍, നിയോജകമണ്ഡലം സെക്രട്ടറി ബൈജു ശിവന്‍, ജയക്കുട്ടന്‍, ദീപക്‌ തുടങ്ങിയവര്‍ ശില്‍പ്പശാലക്ക്‌ നേതൃത്വം നല്‍കി. 
ആലങ്ങാട്‌ പഞ്ചായത്തില്‍ ജില്ല വൈസ്‌ പ്രസിഡന്റ്‌ ടി.പി.മുരളീധരന്‍ ഉദ്ഘാടനം നിര്‍വഹിച്ചു. നിയോജകമണ്ഡലം പ്രസിഡന്റ്‌ കെ.എസ്സ്‌.ഉദയകുമാര്‍ മുഖ്യപ്രഭാഷണം നടത്തി. പഞ്ചായത്ത്‌ കമ്മിറ്റി പ്രസിഡന്റ്‌ പീതാംബരന്‍, ജനറല്‍ സെക്രട്ടറി ഇ.എസ്‌.രാജേഷ്‌, ജവഹര്‍ലാല്‍, സുധി കോട്ടപ്പുറം തുടങ്ങിയവര്‍ ശില്‍പ്പശാലക്ക്‌ നേതൃത്വം നല്‍കി.
    
</TEXT>
</DOC>