<DOC>
<DOCNO>114091424032.utf8</DOCNO>
<TEXT>


           ശസ്ത്രക്രിയക്കിടെ യുവതി മരിച്ചു; ആശുപത്രിയില്‍ സംഘര്‍ഷം    

Sunday 14 September 2014 7:32 pm IST

പാലക്കാട്: പ്രസവം നിര്‍ത്തല്‍ ശസ്ത്രക്രിയക്കിടെ യുവതി മരിച്ചു. ആശുപത്രിയില്‍ സംഘര്‍ഷം. പാലക്കാട് കല്ലേപ്പുള്ളി സ്വദേശി ഷക്കീനയാണ് മരിച്ചത്. കല്‍മണ്ഡപം പോളിക്ലിനിക് ആശുപത്രിയിലാണ് സംഭവം. ഡോക്ടര്‍മാരുടെ പിഴവു മൂലമാണ് യുവതിമരിച്ചതെന്നാരോപിച്ച് യുവതിയുടെ ബന്ധുക്കളും നാട്ടുകാരും ആശുപത്രിയില്‍ പ്രതിഷേധം നടത്തി.

ശനിയാഴ്ച വൈകുന്നേരമാണ് ശസ്ത്രക്രിയ നടത്തിയത്. സമാനമായ സംഭവം മുമ്പും ആശുപത്രിയില്‍ നടന്നിട്ടുണ്ട്. യുവതിയുടെ മരണകാരണം ശസ്ത്രക്രിയക്കിടെയുണ്ടായ പിഴവാണോ എന്നറിയാന്‍ തൃശൂര്‍ മെഡിക്കല്‍ കോളജ് ആശുപത്രിയില്‍ പോസ്റ്റ്‌മോര്‍ട്ടം നടത്തും.
    
</TEXT>
</DOC>