<DOC>
<DOCNO>114091123204.utf8</DOCNO>
<TEXT>


           സേവ് പുല്ലകയാര്‍ എന്ന മുദ്രാവാക്യവുമായി ഏന്തയാര്‍ ജെ.ജെ.മര്‍ഫി സ്‌കൂള്‍ വിദ്യാര്‍ത്ഥികള്‍    

Thursday 11 September 2014 9:54 pm IST

        ഏന്തയാര്‍: സേവ് പുല്ലകയാര്‍ എന്ന മുദ്രാവാക്യവുമായി ഏന്തയാര്‍ ജെ.ജെ.മര്‍ഫി സ്‌കൂള്‍ വിദ്യാര്‍ത്ഥികള്‍ അണിനിരന്നു. പുല്ലകയാറിന്റെ വീണ്ടെടുപ്പ് സാധ്യമാണ് എന്ന സന്ദേശവുമായി വിദ്യാര്‍ത്ഥികള്‍ അണിനിരന്നപ്പോള്‍ അത് ഒരുനാടിന്റെ നവസന്ദേശ കൂട്ടായ്മയായി മാറി. വിങ്‌സ് ഓഫ് മണിമലയാര്‍,ഡ്രീംസ് ഓഫ് മണിമലയാര്‍ പദ്ധതിയുടെ ഭാഗമായാണ് വിദ്യാര്‍ത്ഥികള്‍ പുല്ലകയാര്‍ ശുചീകരണ ബോധവല്‍ക്കരണവുമായി രംഗത്തു വന്നത്. ഇതിനായി കാവല്‍മാടം എന്ന് നാമകരണം നല്‍കിയാണ് സ്‌കൂളിലെ പച്ചിലച്ചാര്‍ത്ത് നേച്ചര്‍ ക്ലബ്ബ് പ്രവര്‍ത്തകര്‍ പദ്ധതി നടപ്പിലാക്കിയത്.രാവിലെ 9.30ന് ഇളംകാട്ടില്‍ കേരള നദീസംരക്ഷണ സമിതി സെക്രട്ടറി എബി പൂണ്ടിക്കുളം പദ്ധതി ഉദ്ഘാടനം ചെയ്തു.
പുഴക്കരയില്‍ നിന്ന് കുട്ടികള്‍ പുഴ സംരക്ഷണ പ്രതിജ്ഞ എടുത്തു.തുടര്‍ന്ന് കുട്ടികള്‍ അഞ്ചു ഗ്രൂപ്പായി തിരിഞ്ഞ് ഭവന സന്ദര്‍ശനം നടത്തി ലഘുലേഖകള്‍ വിതരണം ചെയ്തു ബോധവല്‍കരണം നടത്തി.ഏന്തയാര്‍ ടൗണില്‍ കാവല്‍മാട രൂപീകരണയോഗത്തില്‍ മണിമലയാര്‍ സംരക്ഷണസമിതി പ്രസിഡന്റ്‌വി.എന്‍.ഗോപിനാഥപിളള സന്ദേശം നല്‍കി.തുടര്‍ന്ന് തേന്‍പുഴയില്‍ ആദ്യദിന പരിപരാടി സമാപിച്ചു.
    
</TEXT>
</DOC>