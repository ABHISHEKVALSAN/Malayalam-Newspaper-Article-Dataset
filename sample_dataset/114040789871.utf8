<DOC>
<DOCNO>114040789871.utf8</DOCNO>
<TEXT>


           മദ്യലോബികള്‍ വിഷ മദ്യ ദുരന്തമുണ്ടാക്കാന്‍ ശ്രമിക്കുന്നു: സുധീരന്‍    

Monday 7 April 2014 3:28 pm IST

തിരുവനന്തപുരം: മദ്യലോബികള്‍ സംസ്ഥാനത്ത് വിഷ മദ്യ ദുരന്തമുണ്ടാക്കാന്‍ ശ്രമിക്കുന്നെന്ന് കെപിസിസി അധ്യക്ഷന്‍ വിഎം സുധീരന്‍. ലോക്‌സഭാ തെരഞ്ഞെടുപ്പിന് മുമ്പായി ദുരന്തമുണ്ടാക്കാനുള്ള ശ്രമം നടക്കുന്നുണ്ടെന്നും സുധീരന്‍ കൂട്ടിച്ചേര്‍ത്തു.

സംസ്ഥാന സര്‍ക്കാര്‍ ഈ കാര്യത്തില്‍ ജാഗ്രത പുലര്‍ത്തണമെന്നും അദ്ദേഹം ആവശ്യപ്പെട്ടു. നിലവാരമില്ലാത്ത 418 ബാറുകളുടെ ലൈസന്‍സ് തല്‍ക്കാലം പുതുക്കി നല്‍കേണ്ടതില്ലെന്ന് മന്ത്രി സഭാ യോഗം നേരത്തെ തീരുമാനിച്ചിരുന്നു.

തെരഞ്ഞെടുപ്പിന് ശേഷമേ ഇവയുടെ കാര്യത്തില്‍ എന്ത് വേണമെന്ന് തീരുമാനിക്കുകയുളളു. ഇത് അട്ടിമറിക്കാനാണ് സംസ്ഥാനത്ത് വിഷ മദ്യ ദുരന്തം ഉണ്ടാക്കാനുളള മദ്യ ലോബിയുടെ തീരുമാനത്തിന് പിന്നിലെന്നാണ് സൂചന.
    
</TEXT>
</DOC>