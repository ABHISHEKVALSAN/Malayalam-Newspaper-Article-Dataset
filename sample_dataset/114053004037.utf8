<DOC>
<DOCNO>114053004037.utf8</DOCNO>
<TEXT>


           നരേന്ദ്ര മോദി ഔദ്യോഗിക വസതിയിലേക്കു താമസം മാറി    

Friday 30 May 2014 2:56 pm IST

ന്യൂദല്‍ഹി. പ്രധാനമന്ത്രി നരേന്ദ്ര മോദി റേസ്‌ കോഴ്സ്‌ റോഡിലെ ഔദ്യോഗിക വസതിയിലേക്കു താമസം മാറി. പ്രധാനമന്ത്രപദമേറ്റെടുത്ത്‌ അഞ്ച്‌ ദിവസത്തിനു ശേഷമാണ്‌ അദ്ദേഹം ഔദ്യോഗിക വസതിയായ 5, റേസ്‌ കോഴ്സ്‌ റോഡിലെക്കു താമസത്തിനെത്തിയത്‌. 

ഗുജറാത്ത്‌ ഭവനില്‍ ഇതുവരെ താമസിച്ചിരുന്ന അദ്ദേഹം ഇന്ന്‌ രാവിലെയാണ്‌ ഔദ്യോഗിക വസതിയിലേക്കു മാറിയത്‌. റേസ്‌ കോഴ്സ്‌ റോഡിലെ ഏഴാം നമ്പര്‍ ബംഗ്ലാവ്‌ അദ്ദേഹം ഓഫീസായി ഉപയോഗിക്കും. മുന്‍ പ്രധാനമന്ത്രി മന്‍‌മോഹന്‍ സിംഗ് ഔദ്യോഗിക വസതിയായി ഉപയോഗിച്ചിരുന്നത് നമ്പര്‍ 7 ബംഗ്ലാവായിരുന്നു. 

26ന് മോദി സത്യപ്രതിജ്ഞ ചെയ്ത ദിവസം വൈകിട്ട് മന്‍മോഹന്‍ സിംഗ് നമ്പര്‍ 7 വസതി ഒഴിഞ്ഞിരുന്നു.
    
</TEXT>
</DOC>