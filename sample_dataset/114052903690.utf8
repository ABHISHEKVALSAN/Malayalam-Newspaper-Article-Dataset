<DOC>
<DOCNO>114052903690.utf8</DOCNO>
<TEXT>


            ഐപിഎല്‍: ചെന്നൈ മഞ്ഞപടയ്ക്ക് ആധികാരിക വിജയം    

Thursday 29 May 2014 11:34 am IST

മുംബൈ: ഐപിഎല്ലിലെ നിര്‍ണ്ണായക മത്സരത്തില്‍ മുംബൈ ഇന്ത്യന്‍ സിന്റെ ഫൈനല്‍ സ്വപ്‌നങ്ങള്‍ക്ക് മേല്‍ ആഘാതമേല്‍പ്പിച്ചു ചെന്നൈ സൂപ്പര്‍ കിംഗ്‌സിന് ആധികാരിക വിജയം. രാജസ്ഥാന്‍ റോയല്‍സിനെതിരെ സ്വന തുല്യമായ വിജയം കൊയ്ത ആത്മവിശ്വാസത്തിലാണ് മുംബൈ ചെന്നൈയ്‌ക്കെതിരെ മത്സരത്തിനിറങ്ങിയത്. ഇതോടെ മുംബൈ പുറത്താവുകയും ചെന്നൈ അടുത്ത ക്വാളിഫയറിലേക്ക് കടക്കുകയും ചെയ്തു. പഞ്ചാബ് കിങ്‌സ് ഇലവനെതിരെയാണ് ചെന്നൈയുടെ അടുത്ത ക്വാളിഫയര്‍ മത്സരം.

മുംബൈ ഉയര്‍ത്തിയ 174 എന്ന മികച്ച ടീം ടോട്ടലിനെ പിന്തുടര്‍ന്ന ചെന്നൈ ബാറ്റ്‌സ്മാന്‍മാരുടെ ചിറകിലേറി വിജയതീരത്തേക്ക് എത്തുകയായിരുന്നു. ലെന്‍ഡ്ല്‍ സിമ്മന്‍സ്(67),മൈക്ക് ഹസി(39)? എന്നിവര്‍ മികച്ച രീതിയില്‍ ബാറ്റ് വീശിയപ്പോള്‍ മുംബയ്ക്ക് മികച്ച ടീം ടോട്ടല്‍ പിറന്നു. എന്നാല്‍ മുംബയുടെ വന്‍ സ്‌കോറിനു മുന്നില്‍ പതറാതെ പതിവ് ആക്രമണ ശൈലിയില്‍ ബാറ്റ് വീശിയ ബാറ്റ്‌സ്മാന്‍മാര്‍ ചെന്നൈക്ക് ക്വാളിഫയറിലേക്കുള്ള വഴി തുറക്കുകയായിരുന്നു.

32 പന്തില്‍ നാല് ഫോറും രണ്ട് സിക്‌സറുകളും ഉള്‍പ്പെടെ 54 റണ്‍സുമായി കളം നിറഞ്ഞ സുരേഷ് റെയ്‌നയാണ് ചെന്നൈ ബാറ്റിംഗ് നിരയിലെ താരമായത്. ഇതിനോടൊപ്പം ഡേവിഡ് ഹസ്സിയും(40), ഡ്യൂപ്ലസിസും(35) മികച്ച രീതിയില്‍ ബാറ്റു വീശിയപ്പോള്‍ ചെന്നൈ വിജയത്തിലേക്ക് അതിവേഗം അടുക്കുകയായിരുന്നു. ചെന്നൈക്കു വേണ്ടി മോഹിത് ശര്‍മ്മ മൂന്നും ആശിശ് നെഹ്‌റ, രവീന്ദ്ര ജഡേജ എന്നിവര്‍ രണ്ടും വീതം വിക്കറ്റുകളും വീഴ്ത്തി. നേരത്തെ ടോസ് നേടിയ ചെന്നൈ ഫീല്‍ഡിംഗ് തെരഞ്ഞെടുക്കുകയായിരുന്നു.

സ്‌കോര്‍: മുംബൈ: 20 ഓവറില്‍ എട്ട് വിക്കറ്റിന് 173, 
 ചെന്നൈ: 18.4 ഓവറില്‍ മൂന്ന് വിക്കറ്റിന് 176

</TEXT>
</DOC>