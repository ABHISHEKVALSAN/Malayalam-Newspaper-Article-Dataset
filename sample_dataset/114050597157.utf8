<DOC>
<DOCNO>114050597157.utf8</DOCNO>
<TEXT>


           രാമക്ഷേത്ര നിര്‍മ്മാണത്തിന്‌ നിയമം പാസ്സാക്കണം: ചമ്പത്ത്‌ റായ്‌    

Monday 5 May 2014 9:58 pm IST

മലപ്പുറം: അയോദ്ധ്യയില്‍ രാമക്ഷേത്രം നിര്‍മ്മിക്കുന്നതിന്‌ പാര്‍ലമെന്റില്‍ നിയമം പാസ്സാക്കണമെന്ന്‌ വിശ്വഹിന്ദു പരിഷത്ത്‌ അന്താരാഷ്ട്ര സെക്രട്ടറി ജനറല്‍ ചമ്പത്ത്‌ റായ്‌ ആവശ്യപ്പെട്ടു. അരിയല്ലൂര്‍ വ്യാസവിദ്യാനികേതനില്‍ വിശ്വഹിന്ദു പരിഷത്ത്‌ സംസ്ഥാന പ്രശിക്ഷണ ശിബിരത്തില്‍ സംസാരിക്കുകയായിരുന്നു അദ്ദേഹം. 
സോമനാഥക്ഷേത്രം പുതുക്കിപ്പണിയാന്‍ കോണ്‍ഗ്രസ്‌ സര്‍ക്കാര്‍ ലോക്സഭയില്‍ നിയമം പാസ്സാക്കുകയായിരുന്നു. രാമക്ഷേത്ര നിര്‍മ്മാണത്തിന്റെ കാര്യത്തിലും ഈ വഴി സ്വീകരിക്കണം. നിലവില്‍ ക്ഷേത്രം നില്‍ക്കുന്ന സ്ഥലം രാമജന്മഭൂമിയാണെന്ന്‌ കോടതി പ്രഖ്യാപിച്ച സാഹചര്യത്തില്‍ ക്ഷേത്ര നിര്‍മ്മാണത്തിനുള്ള നടപടികള്‍ സ്വീകരിക്കാന്‍ സര്‍ക്കാര്‍ നടപടിയെടുക്കണം. സ്വാതന്ത്ര്യാനന്തര ഭാരതത്തില്‍ വിദേശ അടിമത്വത്തിന്റെ പല ചിഹ്നങ്ങളും തുടച്ചുനീക്കിയ കോണ്‍ഗ്രസ്‌ രാമക്ഷേത്രത്തിന്റെ കാര്യത്തില്‍ എന്തുകൊണ്ട്‌ തീരുമാനമെടുക്കാന്‍ വൈകുന്നുവെന്നത്‌ വ്യക്തമാക്കണം. ബംഗ്ലാദേശില്‍ നിന്നുള്ള നുഴഞ്ഞുകയറ്റവും, മതപരിവര്‍ത്തനവും തടയാന്‍ കേന്ദ്ര - സംസ്ഥാന സര്‍ക്കാരുകള്‍ കര്‍ശന നടപടികള്‍ സ്വീകരിക്കണമെന്നും അദ്ദേഹം കൂട്ടിച്ചേര്‍ത്തു. 
വര്‍ഗ്ഗ്‌ അധികാരി എസ്‌.ജെ.ആര്‍ കുമാര്‍ അധ്യക്ഷത വഹിച്ചു. വിഎച്ച്പി സംസ്ഥാന വര്‍ക്കിംഗ്‌ പ്രസിഡന്റ്‌ ബി.ആര്‍ ബലരാമന്‍, ജയകുമാര്‍ തുടങ്ങിയവര്‍ പങ്കെടുത്തു.
    
</TEXT>
</DOC>