<DOC>
<DOCNO>114042795125.utf8</DOCNO>
<TEXT>


           മുന്‍ മാര്‍പാപ്പമാരെ വിശുദ്ധരാക്കി    

Sunday 27 April 2014 9:34 pm IST

വത്തിക്കാന്‍ സിറ്റി: ജോണ്‍ ഇരുപത്തിമൂന്നാമന്‍, ജോണ്‍ പോള്‍ രണ്ടാമന്‍ എന്നിവരെ വിശുദ്ധന്മാരായി പ്രഖ്യാപിച്ചു. ഇന്നലെ രാവിലെവത്തിക്കാനില്‍ സെനൃ പീറ്റേഴ്സ്‌ സ്ക്വയറില്‍ കുര്‍ബാനയ്ക്കൊപ്പം നടന്ന മണിക്കൂറുകള്‍ നീണ്ട ചടങ്ങില്‍ ഫ്രാന്‍സിസ്‌ മാര്‍പാപ്പ ഇരുവരെയും വിശുദ്ധരായി പ്രഖ്യാപിക്കുന്ന ലത്തീന്‍ വചനങ്ങള്‍ ചൊല്ലി, പിന്നെ അവരെ വിശുദ്ധരായി പ്രഖ്യാപിച്ചു.സഭ ഇനി അവരെ എന്നും ബഹുമാനിക്കേണ്ടതാണെന്ന്‌ മാര്‍പാപ്പ പറഞ്ഞു. ചടങ്ങില്‍ സ്ഥാനമൊഴിഞ്ഞ മാര്‍പാപ്പ ബെനഡിക്ട്‌ പതിനാറാമന്‍ പങ്കെടുത്തു. മറ്റുള്ള കര്‍ദ്ദിനാള്‍മാര്‍ക്കൊപ്പമാണ്‌ ബെനഡിക്ട്‌ പതിനാറാമന്‍ ഇരുന്നത്‌.150 കര്‍ദ്ദിനാള്‍മാരും ആറായിരം വൈദികരും ചടങ്ങില്‍ പങ്കെടുത്തു.ഇതാദ്യമായാണ്‌ രണ്ടു മുന്‍മാര്‍പാപ്പമാരെ ഒന്നിച്ച്‌ വിശുദ്ധരായി പ്രഖ്യാപിക്കുന്നത്‌.

</TEXT>
</DOC>