<DOC>
<DOCNO>114090174283.utf8</DOCNO>
<TEXT>


           പാണ്ഡവപുരം 2014 14ന്‌ കേരളത്തില്‍    

Monday 1 September 2014 9:50 pm IST

കൊച്ചി: വിഷ്ണു മഞ്ചുവിന്റെ ആക്ഷന്‍ ചിത്രമായ പാണ്ഡവപുരം 2014 കേരളത്തില്‍ 14ന്‌ പ്രദര്‍ശനത്തിനെത്തുന്നു. 30 കോടി രൂപ മുതല്‍മുടക്കുള്ള ഈ ആക്ഷന്‍- കോമഡി ചിത്രം ആന്ധ്രാപ്രദേശിലും കര്‍ണാടകത്തിലും വിദേശങ്ങളിലും ഹിറ്റാണ്‌. എന്തിനും റെഡി, സകലകലാ വല്ലഭന്‍ എന്നീ മൊഴിമാറ്റ ചിത്രങ്ങളിലൂടെ കേരളത്തില്‍ വമ്പന്‍ ജനപ്രീതി നേടിയ നടനാണ്‌ വിഷ്ണു മഞ്ചു.
ടോളിവുഡ്‌ ഹിറ്റ്‌ മെഷീന്‍ എന്നറിയപ്പെടുന്ന ആക്ഷന്‍ ഹീറോ വിഷ്ണുവിന്റെ തുടര്‍ച്ചയായ മൂന്നാമത്തെ ഹിറ്റ്‌ സിനിമയാണിത്‌. വിഷ്ണു മഞ്ചു, സഹോദരന്‍ മനോജ്‌ മഞ്ചു, ഇവരുടെ അച്ഛന്‍ ഡോ. മോഹന്‍ ബാബു എന്നിവരുടെ മനോഹരമായ ആക്ഷന്‍ രംഗങ്ങള്‍ ഈ ചിത്രത്തിന്റെ സവിശേഷതയാണ്‌. ഇതാദ്യമായി അച്ഛനും മക്കളും ഒന്നിച്ചഭിനയിക്കുന്നു എന്നതാണ്‌ ഈ ചിത്രത്തിന്റെ സവിശേഷത.
    
</TEXT>
</DOC>