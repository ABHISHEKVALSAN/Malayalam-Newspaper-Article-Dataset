<DOC>
<DOCNO>114092185814.utf8</DOCNO>
<TEXT>


           എന്നെ മാത്രം കണ്ട്‌ ആരും വോട്ട്തരില്ല, സിപിഎമ്മിെ‍ന്‍റ അക്രമ രാഷ്ട്രീയത്തപ്പറ്റി ഒന്നുമറിയില്ല    

Sunday 21 September 2014 10:09 am IST

കൊച്ചി : ക്രിസ്റ്റി ഫെര്‍ണാണ്ടസ്‌ എന്ന സ്ഥാനാര്‍ത്ഥിയെ മാത്രം കണ്ട്‌ ആരും വോട്ട്‌ ചെയ്യില്ലെന്ന്‌ ഉറപ്പുണ്ടെന്ന്‌ എറണാകുളം മണ്ഡലത്തിലെ സിപിഎം സ്വതന്ത്ര്യ സ്ഥാനാര്‍ത്ഥി ക്രിസ്റ്റി ഫെര്‍ണാണ്ടസ്‌. പാര്‍ട്ടിയില്‍ അംഗമല്ലാത്ത താന്‍ സ്വതന്ത്ര്യനായാണ്‌ മത്സരിക്കുന്നത്‌. സിപിഎമ്മിന്റെ അക്രമരാഷ്ട്രീയത്തെക്കുറിച്ച്‌ യാതൊന്നും അറിയില്ലെന്നും അദ്ദേഹം പറഞ്ഞു. എറണാകുളം പ്രസ്ക്ലബ്ബില്‍ സംഘടിപ്പിച്ച മീറ്റ ദ പ്രസ്‌ പരിപാടി നിലപാട്‌ 2014 ല്‍ പങ്കെടുത്ത്‌ സംസാരിക്കുകയായിരുന്നു അദ്ദേഹം. കമ്യൂണിസ്റ്റ്‌ പാര്‍ട്ടി എതിര്‍ക്കുന്ന സീ പ്ലെയിന്‍ പദ്ധതിയെക്കുറിച്ചും വ്യക്തമായ ധാരണയില്ലെന്നും ക്രിസ്റ്റി ഫെര്‍ണാണ്ടസ്‌ പറഞ്ഞു.
എല്ലാ വ്യക്തികള്‍ക്കും ജോലി എന്നതാണ്‌ തന്റെ വികസന കാഴ്ചപ്പാട്‌. അത്‌ നല്‍കാത്തതൊന്നും വികസനമല്ല. എല്ലാ വ്യക്തികള്‍ക്കും വികസനത്തിന്റെ ലാഭം കിട്ടണമെന്നും ക്രിസ്റ്റി പറഞ്ഞു. വികസനം അവസരങ്ങള്‍ക്ക്‌ വഴിയൊരുക്കേണ്ടതാണെന്നും ക്രിസ്റ്റി ഫെര്‍ണാണ്ടസ്‌ അഭിപ്രായപ്പെട്ടു.
താനൊരു പെയ്ഡ്‌ കാന്‍ഡിഡേറ്റ്‌ ആണെന്ന ആരോപണത്തില്‍ സത്യമില്ലെന്നും തന്നോടുള്ള എതിര്‍പ്പുകൊണ്ടാണ്‌ പ്രമുഖ നേതാക്കള്‍ പ്രചാരണത്തിന്‌ എത്താത്തതെന്ന്‌ കരുതുന്നില്ലെന്നും അദ്ദേഹം പറഞ്ഞു. സ്ഥാനാര്‍ത്ഥിയായി നിര്‍ത്തുന്നതിനെതിരെ പാര്‍ട്ടി മീറ്റിങ്ങില്‍ എന്തെങ്കിലും നടന്നോ എന്നറിയില്ല.
കെ.വി. തോമസിനെപ്പോലെയുള്ള ഒരു നേതാവിനെതിരെ മത്സരിക്കുകയെന്നത്‌ വല്യകാര്യമാണെന്നും അദ്ദേഹം അഭിപ്രായപ്പെട്ടു. 
    
</TEXT>
</DOC>