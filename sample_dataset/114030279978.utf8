<DOC>
<DOCNO>114030279978.utf8</DOCNO>
<TEXT>


           പെരുന്നയിലെ കീഴ്‌വഴക്കം സുധീരന് അറിയില്ല: ബാലകൃഷ്ണ പിള്ള    

Sunday 2 March 2014 1:49 pm IST

കൊച്ചി: പെരുന്നയിലെ കീഴ്‌വഴക്കം എന്താണെന്ന് കെ.പി.സി.സി പ്രസിഡന്റ് വി.എം.സുധീരന് അറിയില്ലെന്നു കേരളാ കോണ്‍ഗ്രസ് ബി ചെയര്‍മാന്‍ ആര്‍. ബാലകൃഷ്ണ പിള്ള പറഞ്ഞു.

ഈ വിഷയത്തില്‍ ജി.സുകുമാരന്‍ നായരും സുധീരനും പ്രതികരിച്ചതില്‍ തെറ്റില്ലെന്നും അദ്ദേഹം പറഞ്ഞു. സമുദായ സംഘടനകള്‍ക്ക് അവരുടെ അഭിപ്രായം പറയാനുള്ള അവകാശമുണ്ട്.

സുകുമാരന്‍ നായര്‍ അതിരു കടന്ന് യാതൊരു പ്രതികരണവും നടത്തിയിട്ടില്ല. എന്നാല്‍ സുധീരന്റെ സന്ദര്‍ശനവുമായി ബന്ധപ്പെട്ട വിഷയത്തില്‍ പൊതുസമൂഹത്തിലെ ചിലര്‍ മോശമായി പ്രതികരിച്ചു.

അത് ശരിയായില്ലെന്നും പിള്ള പറഞ്ഞു. സോഷ്യലിസ്റ്റ് ജനതയ്ക്ക് ലോക്‌സഭാ സീറ്റു നല്‍കുകയാണെങ്കില്‍ തങ്ങള്‍ക്കും സീറ്റിന് അര്‍ഹതയുണ്ടെന്നും ബാലകൃഷ്ണപിള്ള വ്യക്തമാക്കി.
    
</TEXT>
</DOC>