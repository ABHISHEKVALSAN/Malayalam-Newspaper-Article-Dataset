<DOC>
<DOCNO>114100730729.utf8</DOCNO>
<TEXT>


           ബിവറേജസ് കോര്‍പ്പറേഷന്‍ നല്‍കിയ കണക്കുകള്‍ തെറ്റാണെന്ന് ബാറുടമകള്‍     

Tuesday 7 October 2014 3:58 pm IST

        കൊച്ചി: മദ്യവില്‍പന സംബന്ധിച്ച് ബിവറേജസ് കോര്‍പ്പറേഷന്‍ നല്‍കിയ കണക്കുകള്‍ തെറ്റാണെന്ന് ബാറുടമകള്‍ ഹൈക്കോടതിയെ അറിയിച്ചു. ക്ലബ്ബുകളിലെയും ബിയര്‍ പാര്‍ലറുകളിലെയും വില്‍പനയുടെ കണക്കുകള്‍ നേരത്തെ നല്‍കിയ റിപ്പോര്‍ട്ടില്‍ നിന്ന് ഒഴിവാക്കിയതായും ബാറുടമകള്‍ പറഞ്ഞു.

ബിവറേജസ് കോര്‍പ്പറേഷന്‍ നല്‍കിയ കണക്കുകള്‍ തെറ്റാണെന്ന് ടി.എന്‍.പ്രതാപന്‍ എം.എല്‍.എയും നേരത്തെ വ്യക്തമാക്കിയിരുന്നു. ബാറുടമകളും മദ്യക്കമ്പനികളും ചേര്‍ന്ന് മദ്യനയത്തെ അട്ടിമറിക്കാന്‍ ശ്രമിക്കുകയാണെന്നും അദ്ദേഹം കുറ്റപ്പെടുത്തി.

ബാറുകള്‍ പൂട്ടിയതിന് ശേഷം സംസ്ഥാനത്ത് മദ്യ വില്‍പനയില്‍ ഒരു ശതമാനത്തിന്റെ കുറവ് ഉണ്ടായതായി ബിവറേജസ് കോര്‍പ്പറേഷന്‍ നേരത്തെ ഹൈക്കോടതിയില്‍  സത്യവാങ്മൂലം സമര്‍പ്പിച്ചിരുന്നു.

മദ്യവില്‍പനയില്‍ ഒരു ശതമാനത്തിന്റെ കുറവ് ഉണ്ടായതായി ബിവറേജസ് കോര്‍പ്പറേഷന്‍ നേരത്തെ ഹൈക്കോടതിയെ അറിയിച്ചത്.  ഈ വര്‍ഷം ഏപ്രില്‍ മുതല്‍ ആഗസ്റ്റ് വരെ 98.4 ലക്ഷം കെയ്‌സ് മദ്യമാണ് വിറ്റത്. കഴിഞ്ഞ വര്‍ഷം ഇക്കാലയളവില്‍ 99.5 ലക്ഷം
കെയ്‌സ് മദ്യം വിറ്റിരുന്നതായി കോര്‍പ്പറേഷന്‍ അറിയിച്ചിരുന്നു.
    
</TEXT>
</DOC>