<DOC>
<DOCNO>114101332229.utf8</DOCNO>
<TEXT>


           മദ്യനയം: സര്‍ക്കാര്‍ ഒരു തരത്തിലും പിന്നോട്ടില്ലെന്ന് മുഖ്യമന്ത്രി    

Monday 13 October 2014 2:12 pm IST

        തിരുവനന്തപുരം: സംസ്ഥാന സര്‍ക്കാരിന്റെ പുതിയ മദ്യനയം നടപ്പാക്കുന്നതില്‍ നിന്ന് ഒരു തരത്തിലും പിന്നോട്ടില്ലെന്ന് മുഖ്യമന്ത്രി ഉമ്മന്‍ചാണ്ടി. ജനങ്ങളുടെ ആഗ്രഹം മനസിലാക്കിയാണ് സര്‍ക്കാര്‍ മദ്യനയം കൊണ്ടുവന്നത്. തീരുമാനം വന്‍ വെല്ലുവിളിയാണെന്നും. ഈ പദ്ധതി വിജയിപ്പിക്കാന്‍ ജനങ്ങളുടെ പിന്തുണ ഉറപ്പാക്കണമെന്നും മുഖ്യമന്ത്രി പറഞ്ഞു.

ഉദ്യോഗസ്ഥര്‍ നികുതിപിരിവിന്റെ കാര്യത്തില്‍ കൃത്യത പാലിക്കണം. മുടങ്ങിക്കിടക്കുന്ന നികുതികള്‍ പിരിച്ചെടുക്കാന്‍ ജീവനക്കാര്‍ കാര്യക്ഷമത കാണിക്കണമെന്നും മുഖ്യമന്ത്രി പറഞ്ഞു. കളക്ടര്‍മാരും ഉദ്യോഗസ്ഥരും ചേര്‍ന്ന് ക്ഷേമപെന്‍ഷനുകള്‍ അര്‍ഹതപ്പെട്ടവര്‍ക്ക് തന്നെയാണോ ലഭിക്കുന്നത് എന്ന് പരിശേധിക്കണം.

കോടതികളിലെ കേസുകളില്‍ സ്‌റ്റേ ഒഴിവാക്കുന്നതിന് ആവശ്യമായ നടപടികള്‍ സ്വീകരിക്കണം. നിര്‍മാണ സാമഗ്രികളുടെ അഭാവം പരിഹരിക്കാന്‍ ഉടന്‍ നടപടി സ്വീകരിക്കുമെന്നും ഉമ്മന്‍ചാണ്ടി യോഗത്തില്‍ പറഞ്ഞു.
    
</TEXT>
</DOC>