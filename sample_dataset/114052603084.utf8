<DOC>
<DOCNO>114052603084.utf8</DOCNO>
<TEXT>


           ഈ മാസം 31 വരെ ലോഡ് ഷെഡിംഗില്ല    

Monday 26 May 2014 9:14 pm IST

തിരുവനന്തപുരം : സംസ്ഥാനത്ത് ഈമാസം 31 വരെ ലോഡ് ഷെഡിംഗ് ഒഴിവാക്കിയതായി വൈദ്യുതി ബോര്‍ഡ് അറിയിച്ചു. കായംകുളം നിലയത്തില്‍ നിന്നും 360 മെഗാവാട്ട് അധികമായി ലഭിക്കുമെന്നതിനാലാണിതെന്ന് അധികൃതര്‍ പറഞ്ഞു. ഇടുക്കിയിലെ രണ്ട് ജനറേറ്ററുകള്‍ അറ്റകുറ്റപ്പണിയിലാണ്.
 
പകലും രാത്രിയിലും വൈദ്യുതി ഉപഭോഗത്തിലുണ്ടായ വര്‍ദ്ധനമൂലം ഇപ്പോഴത്തെ ക്രമീകരണങ്ങള്‍ അപര്യാപ്തമായതും ഇന്ന് വൈകിട്ടുനടക്കുന്ന കേന്ദ്ര മന്ത്രിസഭയുടെ സത്യപ്രതിജ്ഞാച്ചടങ്ങ് പൊതുജനങ്ങള്‍ക്ക് ചാനലുകളിലൂടെ വീക്ഷിക്കാന്‍ സൗകര്യമൊരുക്കണമെന്ന ആവശ്യം പരിഗണിച്ചുമാണ്‌ കായംകുളം വൈദ്യുതി ഉപയോഗിച്ച് നിയന്ത്രണം ഒഴിവാക്കുന്നത്. 

കായംകുളത്തുനിന്ന് ഒരു യൂണിറ്റ് വൈദ്യുതി വാങ്ങി ജനങ്ങളിലെത്തിക്കാന്‍ ശരാശരി 13 രൂപ ചെലവുവരുമെങ്കിലും ഇത് വില്‍ക്കുമ്പോള്‍ ബോര്‍ഡിന്‌ ലഭിക്കുന്നത് ശരാശരി 4.70 രൂപ മാത്രമാണ്‌.
    
</TEXT>
</DOC>