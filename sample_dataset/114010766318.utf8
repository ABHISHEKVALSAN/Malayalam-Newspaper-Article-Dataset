<DOC>
<DOCNO>114010766318.utf8</DOCNO>
<TEXT>


           ആംആദ്മിയുടെ ഫണ്ട്: ഉറവിടം വ്യക്തമാക്കാന്‍ ആഭ്യന്തര മന്ത്രാലയം    

Tuesday 7 January 2014 2:45 pm IST

ന്യൂദല്‍ഹി: ആംആദ്മി പാര്‍ട്ടിയുടെ ഫണ്ടിന്റെ ഉടവിടം വ്യക്തമാക്കാന്‍ ആഭ്യന്തര മന്ത്രാലയം ആവശ്യപ്പെട്ടു. ഇതു സംബന്ധിച്ച വ്യക്തമായ വിശദീകരണം നല്‍കാനാണ് മന്ത്രാലയം ആവശ്യപ്പെട്ടിരിക്കുന്നത്.

വിവിധ സംസ്ഥാനങ്ങളില്‍ നിരവധി  ബാങ്കുകളിലായിട്ടുള്ള ആംആദ്മിയുടെ അക്കൗണ്ട് ഇടപാടുകളെ പറ്റിയും മന്ത്രാലയം പരിശോധിക്കുന്നുണ്ട്്. വിദേശ സംഭാവന നിയന്ത്രണ നിയമം ലംഘിച്ചോയെന്ന് അറിയാനായിട്ടാണ് ഈ പരിശോധന.

വിദേശ സംഭാവന നിയന്ത്രണ നിയമമനുസരിച്ച് രാഷ്ട്രീയ പാര്‍ട്ടികള്‍ വിദേശഫണ്ട് സ്വീകരിക്കാന്‍ പാടില്ലെന്നാണ് ചട്ടം. നേരത്തെ ദല്‍ഹി ഹൈക്കോടതി ആംആദ്മിക്ക് വിദേശഫണ്ട് ലഭിക്കുന്നുണ്ടോയെന്ന് പരിശോധിക്കാന്‍ നിര്‍ദ്ദേശിച്ചിരുന്നു.
    
</TEXT>
</DOC>