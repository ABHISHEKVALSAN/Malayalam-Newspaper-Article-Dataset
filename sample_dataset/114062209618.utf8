<DOC>
<DOCNO>114062209618.utf8</DOCNO>
<TEXT>


           ബോസ്‌നിയക്കെതിരെ നൈജീരിയക്ക് വിജയം    

Sunday 22 June 2014 11:46 am IST

റിയോ ഡി ജനീറോ: ലോകകപ്പ് ഫുട്‌ബോളിന്റെ എഫ് ഗ്രൂപ്പിലെ മത്സരത്തില്‍ നൈജീരിയ ബോസ്‌നിയയെ വീഴ്ത്തി. ഏകപക്ഷീയമായ ഒരു ഗോളിനാണ് ആഫ്രിക്കന്‍ കരുത്തന്മാരുടെ വിജയം.

ഇരുപത്തൊമ്പതാം മിനിറ്റില്‍ പീറ്റര്‍ ഒഡംവിംഗിയാണ് ഗോള്‍ നേടിയത്. വിജയത്തോടെ നൈജീരിയ നാലു പോയിന്റ് നേടി നിലവിലെ ഗ്രൂപ്പില്‍ രണ്ടാം സ്ഥാനക്കാരായി.

നൈജീരിയയുടെ അടുത്തമത്സരം അര്‍ജന്റീനക്കെതിരെയാണ്. ഈ മത്സരത്തില്‍ സമനില നേടാനായാല്‍ പ്രീ ക്വാര്‍ട്ടര്‍ ഉറപ്പിക്കാം.

പതിനാറ് വര്‍ഷത്തിന് ശേഷമാണ് നൈജീരിയ ലോകകപ്പില്‍ ഒരു കളി ജയിക്കുന്നത്. ലോകകപ്പ് ഫുട്‌ബോളിലെ കന്നിക്കാരായ ബോസ്‌നിയ ഇതോടെ പുറത്തായി.
    
</TEXT>
</DOC>