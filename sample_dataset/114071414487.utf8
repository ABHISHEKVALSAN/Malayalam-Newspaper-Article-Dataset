<DOC>
<DOCNO>114071414487.utf8</DOCNO>
<TEXT>


           ഫുട്ബാള്‍ ഫൈനല്‍ കാണുന്നതിനിടെ സംസ്ഥാനത്ത് രണ്ട് മരണം    

Monday 14 July 2014 1:35 pm IST

കൊല്ലം: ജര്‍മനിയും അര്‍ജന്റീനയും തമ്മിലുള്ള ലോകകപ്പ് ഫുട്ബാള്‍ ഫൈനല്‍ കാണുന്നതിനിടെ സംസ്ഥാനത്ത് രണ്ട് പേര്‍ മരിച്ചു. കൊല്ലം പത്തനാപുരം മഞ്ഞക്കാല ഓര്‍ത്തഡോക്സ് പളളി വികാരി ഫാ. രഞ്ജു മാത്യു (32), മലപ്പുറം വണ്ടൂര്‍ കൂരാട് ആമപ്പെട്ടി പാച്ചത്ത് ശിവദാസന്‍ (58) എന്നിവരാ‍ണ് മരിച്ചത്.

ഹൃദയാഘാതമാണ്  ഫാ. രഞ്ജു മാത്യുവിന്റെ മരണ കാരണമെന്നാണ് റിപ്പോര്‍ട്ട്. ഇന്നലെ രാത്രി തേവലക്കരയിലെ വീട്ടില്‍ ഫുട്ബാള്‍ മത്സരം കണ്ടുകൊണ്ടിരിക്കുന്നതിനിടെ കുഴഞ്ഞുവീണ വൈദികനെ ഉടന്‍ ശാസ്താംകോട്ടയിലെ സ്വകാര്യ ആശുപത്രിയില്‍ പ്രവേശിപ്പിച്ചെങ്കിലും രക്ഷിക്കാനായില്ല. ഫാ. മാത്യുവൈദ്യന്‍- പൊന്നമ്മ മാത്യു ദമ്പതികളുടെ മകനാണ്. റിന്‍സി മാത്യു വൈദ്യര്‍ ഭാര്യയും മഹിമ മറിയം മാത്യു, കൃപ മറിയം മാത്യു എന്നിവര്‍ മക്കളുമാണ്.

ഫുട്‌ബാള്‍ കണ്ടുകൊണ്ടിരിക്കെ കുഴഞ്ഞുവീണാണ് ശിവദാസന്‍ മരിച്ചത്.  
    
</TEXT>
</DOC>