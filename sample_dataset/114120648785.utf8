<DOC>
<DOCNO>114120648785.utf8</DOCNO>
<TEXT>


           അലിഗഡില്‍ ചുംബനം വിവാഹം മുടക്കി    

Saturday 6 December 2014 2:38 pm IST

        അലിഗഡ്: വരന്റെ സഹോദരന്റെ ഭാര്യ വരനെ ചുംബിച്ചതിന്റെ പേരില്‍ കല്യാണം മുടങ്ങി. വിവാഹ വേദിയില്‍ താലി ചാര്‍ത്തല്‍ ചടങ്ങിനു ശേഷം വരന്റെ സഹോദരന്റെ ഭാര്യ വരനെ ചുംബിച്ചു. ഇതിന് ശേഷം നടത്ത നൃത്ത പരിപാടിയിലും വരന്‍ സഹോദര പത്‌നിയോടപ്പമാണ് നൃത്തം ചെയ്തത്. ഇതില്‍ പ്രകോപിതരായ വധുവിന്റെ വീട്ടുകാര്‍ വിവാഹത്തില്‍ നിന്ന് പിന്മാറുകയായിരുന്നു.

ഇരുകൂട്ടരും തമ്മില്‍ നടന്ന തര്‍ക്കത്തിനൊടുവിലാണ് വിവാഹത്തില്‍ നിന്നും പിന്മാറാന്‍ തീരുമാനമായത്. ബന്ധുക്കള്‍ പ്രശ്‌നം ഒത്തുതീര്‍പ്പാക്കാന്‍ ശ്രമിച്ചെങ്കിലും എന്നാല്‍ ഇരു വീട്ടുകാരും ഒത്തുതീര്‍പ്പിന് തയ്യാറായില്ല. വിവാഹബന്ധം വേരിപ്പെടുത്തിയിട്ടും വധുവിന്റെ ദേഷ്യം ഒടുങ്ങിയില്ല. വിവാഹത്തില്‍ ഇവര്‍ വരനെ മുറിയില്‍ പൂട്ടിയിട്ട ശേഷമാണ് പോയത്. ഒടുവില്‍ അലിഗഡ് മേയര്‍ ശകുന്തള ഭാരതി ഇടപെട്ട ശേഷമാണ് യുവാവിനെ വിട്ടയച്ചത്.

പ്രശ്നം പരിഹരിക്കാനായി പോലീസ് എത്തിയിരുന്നെങ്കിലും കേസ് രജിസ്റ്റര്‍ ചെയ്യേണ്ടെന്നാണ് ഇരു കുടുംബങ്ങളും തീരുമാനിച്ചിരിക്കുന്നത്. ഇരുവരും നല്ല വിദ്യാഭ്യാസമുള്ളവരാണെന്നും അവര്‍ ഈ വിഷയത്തിലൊരു തീരുമാനമെടുക്കുമെന്നുമാണ് കരുതുന്നതെന്നും പോലീസ് പറഞ്ഞു.
    
</TEXT>
</DOC>