<DOC>
<DOCNO>114121651842.utf8</DOCNO>
<TEXT>


           ടിപ്പര്‍ കുളത്തിലേക്ക് മറിഞ്ഞു ഡ്രൈവര്‍ രക്ഷപെട്ടു    

Tuesday 16 December 2014 10:13 pm IST

        ചെങ്ങന്നൂര്‍: വഴിയാത്രക്കാരനെ രക്ഷിക്കാന്‍ ശ്രമിക്കുന്നതിനിടെ ടിപ്പര്‍ കുളത്തിലേക്ക് മറിഞ്ഞു. ഡ്രൈവര്‍ അത്ഭുതകരമായി രക്ഷപെട്ടു. പള്ളിപ്പാട് ദ്വാരകയില്‍ രഘുവാണ് വെള്ളത്തില്‍ പൂര്‍ണമായും മുങ്ങിയ ടിപ്പര്‍ ലോറിയുടെ വാതില്‍ തുറന്ന് നീന്തി രക്ഷപെട്ടത്. ചൊവ്വാഴ്ച വൈകിട്ട് 4.30ന് അയോദ്ധ്യാപ്പടി-ആലപ്പാട്ട് പടി റോഡില്‍ ചെറിയനാട് ക്ഷീര കര്‍ഷക സംഘത്തിനു മുന്‍വശത്തുള്ള ചെറുകര കുളത്തിലാണ് ലോറി മറിഞ്ഞത്. മണ്ണുകയറ്റി വന്ന ലോറി റോഡില്‍ നിന്നിരുന്ന ആളിനെ ഇടിക്കാതിരിക്കാനായി വശം ചേര്‍ക്കുമ്പോള്‍ കല്‍ക്കെട്ട് ഇടിഞ്ഞ് കുളത്തിലേക്ക് മറിയുകയായിരുന്നു. ലോറി പൂര്‍ണമായും വെള്ളത്തില്‍ മുങ്ങിയ നിലയിലാണ്.
    
</TEXT>
</DOC>