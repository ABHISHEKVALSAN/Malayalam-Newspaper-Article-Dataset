<DOC>
<DOCNO>114010465665.utf8</DOCNO>
<TEXT>


           പ്രധാനമന്ത്രിക്ക്‌ ഊഷ്മള സ്വീകരണം    

Saturday 4 January 2014 9:46 pm IST

        കൊച്ചി: ദ്വിദിന കൊച്ചി സന്ദര്‍ശനത്തിനെത്തിയ പ്രധാനമന്ത്രി ഡോ.മന്‍മോഹന്‍ സിങ്ങിന്‌ നാവികസേന വിമാനത്താവളത്തില്‍ ലളിതമായ വരവേല്‍പ്‌. ഉച്ചയ്ക്ക്‌ 12.35നു വായുസേനയുടെ പ്രത്യേക വിമാനത്തിലിറങ്ങിയ പ്രധാനമന്ത്രിയെ കേന്ദ്ര ഭക്ഷ്യ മന്ത്രി പ്രൊഫ.കെ.വി.തോമസ്‌ സ്വീകരിച്ചു. ജില്ല കളക്ടര്‍ പി.ഐ.ഷെയ്ക്ക്‌ പരീത്‌, സിറ്റി പോലീസ്‌ ചീഫ്‌ കെ.ജി.ജെയിംസ്‌ എന്നിവരും ടാര്‍മാര്‍ക്കില്‍ പ്രധാനമന്ത്രിയെ സ്വീകരിക്കാനെത്തിയിരുന്നു. ടാര്‍മാര്‍ക്കില്‍ നിന്ന്‌ നേരെ കാറില്‍ കയറിയ അദ്ദേഹം ഹോട്ടല്‍ താജ്‌ മലബാറിലേക്കാണ്‌ പോയത്‌. 
ഗവര്‍ണര്‍ നിഖില്‍ കുമാര്‍, മുഖ്യമന്ത്രി ഉമ്മന്‍ചാണ്ടി, ചീഫ്‌ സെക്രട്ടറി ഇ.കെ.ഭരത്‌ ഭൂഷണ്‍, ഡി.ജി.പി കെ.എസ്‌.ബാലസുബ്രഹ്മണ്യം തുടങ്ങിയവര്‍ പ്രധാനമന്ത്രിക്കൊപ്പമാണ്‌ തിരുവനന്തപുരത്ത്‌ നിന്നെത്തിയത്‌.
    
</TEXT>
</DOC>