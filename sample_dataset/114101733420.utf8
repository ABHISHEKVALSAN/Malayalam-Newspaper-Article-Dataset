<DOC>
<DOCNO>114101733420.utf8</DOCNO>
<TEXT>


           ആലുവയില്‍ അന്യസംസ്ഥാന തൊഴിലാളിയായ യുവതി വഴിയോരത്ത് പ്രസവിച്ചു    

Friday 17 October 2014 3:13 pm IST

        ആലുവ: പശ്ചിമ ബംഗാള്‍ സ്വദേശിയായ തൊളിലാളി സ്ത്രീ വഴിയോരത്ത് പ്രസവിച്ചു. ആലുവ കെഎസ്ആര്‍ടിസി സ്റ്റാന്‍ഡിനു മുന്‍വശത്തെ റോഡിലാണ് യുവതി ആണ്‍കുഞ്ഞിന് ജന്മം നല്‍കിയത്. പുലര്‍ച്ചെ 3.45 ഓടെയായിരുന്നു സംഭവം. വയറുവേദനയെ തുടര്‍ന്ന് ആശുപത്രിയിലേക്ക് നടന്നുപോകുന്നതിനിടെയാണ് പ്രസവം നടന്നത്.

സംഭവസ്ഥലത്തുണ്ടായിരുന്നവര്‍ വിളിച്ചറിയിച്ചതിനെ തുടര്‍ന്ന് പോലീസും ആരോഗ്യപ്രവര്‍ത്തകരും എത്തി ഇവരെ താലൂക്ക് ആശുപത്രിയിലേക്ക മാറ്റി. അമ്മയും കുഞ്ഞും സുഖമായിരിക്കുന്നു.

ബംഗാള്‍ സ്വദേശിയായ കമലേഷ് കുമാറിന്റെ ഭാര്യ ജുറ (21) ആണ് വഴിയോരത്ത് പ്രസവിച്ചത്. ആലുവയിലുള്ള ഹോളോബ്രിക്‌സ് കമ്പനിയിലെ തൊഴിലാളികളാണിവര്‍. സംഭവസമയത്ത സ്ഥലത്തുണ്ടായിരുന്ന ഓട്ടോറിക്ഷാ ഡ്രൈവര്‍മാര്‍ പിരിവെടുത്ത് 2,000 രൂപ ഇവര്‍ക്ക് ചികിത്സാ സഹായമായി നല്‍കി.
    
</TEXT>
</DOC>