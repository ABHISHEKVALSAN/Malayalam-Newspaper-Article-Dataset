<DOC>
<DOCNO>114062810671.utf8</DOCNO>
<TEXT>


           സോളാര്‍: രാഷ്ട്രീയക്കാരുടെ പേരുകള്‍ വെളിപ്പെടുത്തുമെന്ന് ബിജു    

Saturday 28 June 2014 3:45 pm IST

കൊച്ചി: സോളാര്‍ തട്ടിപ്പുമായി ബന്ധപ്പെട്ട കേസില്‍ മുഴുവന്‍ രാഷ്ട്രീയക്കാരുടെയും പേരുവിവരങ്ങള്‍ ജുഡീഷ്യല്‍ കമ്മിഷന്‍ മുമ്പാകെ വെളിപ്പെടുത്തിയതായി കേസിലെ മുഖ്യപ്രതികളിലൊരാളായ ബിജു രാധാകൃഷ്ണന്‍ പറഞ്ഞു.

തെളിവുകള്‍ സഹിതം എല്ലാവരെയും കുടുക്കും. അഭിഭാഷകന്‍ മുഖേന പേരുകള്‍ രണ്ടു ദിവസത്തിനകം വെളിപ്പെടുത്തും. എന്നാല്‍ കമ്മിഷന്റെ നിര്‍ദ്ദേശമുള്ളതിനാല്‍ പേരുകള്‍ ഇപ്പോള്‍ പറയുന്നില്ലെന്നും ബിജു വ്യക്തമാക്കി.

സോളാര്‍ കേസുമായി ബന്ധപ്പെട്ട് തനിക്ക് പറയാനുള്ള കാര്യങ്ങളെല്ലാം കമ്മിഷനോട് പറഞ്ഞിട്ടുണ്ടെന്നും ബിജു മാദ്ധ്യമങ്ങളോട് പറഞ്ഞു.
    
</TEXT>
</DOC>