<DOC>
<DOCNO>114012871303.utf8</DOCNO>
<TEXT>


           ലൈംഗികാക്രമണം: തേജ്പാലിനെതിരായ കുറ്റപത്രം അടുത്തയാഴ്ച്ച    

Tuesday 28 January 2014 2:04 pm IST

പനാജി: സഹപ്രവര്‍ത്തകയെ ലൈംഗികമായി പീഡിപ്പിച്ചെന്ന കേസില്‍ തെഹല്‍ക്ക പത്രാധിപര്‍ തരുണ്‍ തേജ്പാലിനെതിരെയുള്ള കുറ്റപത്രം അടുത്ത ആഴ്ച്ച സമര്‍പ്പിക്കും.

ഫെബ്രുവരി അഞ്ചിനാണ് കുറ്റപത്രം സമര്‍പ്പിക്കുക. കേസുമായി ബന്ധപ്പെട്ട് എല്ലാ അന്വേഷണവും ഏകദേശം അവസാനിച്ചു കഴിഞ്ഞെന്ന് മുതിര്‍ന്ന ക്രൈം ബ്രാഞ്ച് ഉദ്യോഗസ്ഥന്‍ വ്യക്തമാക്കി.

കഴിഞ്ഞ വര്‍ഷം നവംബറിലാണ് കേസിനാസ്പദമായ സംഭവം നടന്നത്. ഗോവയില്‍ നടന്ന ചടങ്ങിനിടെ പഞ്ച നക്ഷത്ര ഹോട്ടലിലെ ലിഫ്റ്റില്‍ വച്ച് സഹപ്രവര്‍ത്തകയായ മാധ്യമപ്രവര്‍ത്തകയെ പീഡിപ്പിച്ചു എന്നാണ് തേജ്പാലിനെതിരെയുള്ള കേസ്.

സംഭവുമായി ബന്ധപ്പെട്ട് സമര്‍പ്പിച്ച മുന്‍കൂര്‍ ജാമ്യാപേക്ഷ കീഴ്‌കോടതി നിരസിച്ചതിനെ തുടര്‍ന്ന് നവംബര്‍ 30ന് ഗോവയില്‍ വച്ച് തേജ്പാലിനെ ക്രൈം ബ്രാഞ്ച് അറസ്റ്റ് ചെയ്യുകയായിരുന്നു.
    
</TEXT>
</DOC>