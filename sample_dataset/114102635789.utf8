<DOC>
<DOCNO>114102635789.utf8</DOCNO>
<TEXT>


           സ്വകാര്യ ബസ്സില്‍ സ്‌ക്കൂട്ടറിടിച്ച് രണ്ടു മരണം    

Sunday 26 October 2014 11:38 am IST

        ആലപ്പുഴ: നിര്‍ത്തിയിട്ടിരുന്ന സ്വകാര്യബസ്സിന് പിന്നില്‍ സ്‌ക്കൂട്ടറിടിച്ച് രണ്ടു യുവാക്കള്‍ മരിച്ചു.

ആലപ്പുഴ തുറവൂര്‍ സ്വദേശികളായ നിഖില്‍, സിബി എന്നിവരാണ് മരിച്ചത്. എരമല്ലൂരില്‍ പുലര്‍ച്ചെ രണ്ടുമണിയോടെയായിരുന്നു അപകടം.

അപകടത്തില്‍ പരിക്കേറ്റ് രക്തം വാര്‍ന്ന് അഞ്ച് മണിക്കൂറുകളോളം റോഡില്‍ കിടന്ന ഇരുവരെയും പ്രഭാത  നടത്തത്തിനെത്തിയവരാണ് കണ്ടെത്തി വിവരം പൊലീസിനെ അറിയിച്ചത്.

ഉടന്‍ പൊലീസെത്തിയെങ്കിലും മരണം സംഭവിച്ചിരുന്നു. അമിതവേഗം വേഗം മൂലം ബൈക്കിന്റെ നിയന്ത്രണം വിട്ടതാകാം അപകടത്തിന് കാരണമായതെന്നാണ് പൊലീസിന്റെ നിഗമനം.
    
</TEXT>
</DOC>