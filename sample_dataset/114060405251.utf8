<DOC>
<DOCNO>114060405251.utf8</DOCNO>
<TEXT>


           ക്ലീനര്‍മാരില്ല; ഉദയംപേരൂര്‍ ഐഒസിയില്‍ പാചകവാതക നീക്കം തടസ്സപ്പെട്ടു    

Wednesday 4 June 2014 2:48 pm IST

ഉദയംപേരൂര്‍: ക്ലീനര്‍മാരില്ലാത്ത ലോറികള്‍ തടഞ്ഞതിനെ തുടര്‍ന്ന് ഉദയംപേരൂര്‍ ഐഒസി പ്ലാന്റില്‍ പാചകവാതക നീക്കം ഭാഗികമായി തടസ്സപ്പെട്ടു. 80 ലോറികള്‍ക്ക് ലോഡ് എടുക്കാനായില്ല. 140 മുതല്‍ 160 വരെ ലോറികളാണ് പാചകവാതക വിതരണത്തിനായി ഉദയംപേരൂരില്‍ ഉപയോഗിക്കുന്നത്. എന്നാല്‍ ഇപ്പോള്‍ 30 മുതല്‍ 50 വരെ ലോറികള്‍ മാത്രമെ ലോഡ് എടുക്കുന്നുള്ളു.

ക്ലീനര്‍മാരില്ലാത്ത ലോറികള്‍ അകത്തേക്ക് പ്രവേശിക്കുന്നത്  ഉദ്യോഗസ്ഥര്‍ തടഞ്ഞതിനെ തുടര്‍ന്നാണ് പാചകവാതക നീക്കം തടസ്സപ്പെട്ടിരിക്കുന്നത്. 350 രൂപയാണ് ക്ലീനര്‍മാര്‍ക്ക് നല്‍കുന്ന ദിവസക്കൂലി. എന്നാല്‍ ഈ വേതനത്തില്‍ ജോലി ചെയ്യാന്‍ ക്ലീനര്‍മാരെ കിട്ടാത്ത അവസ്ഥയാണ് പ്രതിസന്ധിക്കിടയാക്കിയത്.

എറണാകുളം,ആലപ്പുഴ,കോട്ടയം,തൃശൂര്‍ എന്നിവടങ്ങളിലേക്കുള്ള പാചകവാതക വിതരണമാണ് ഭാഗികമായി തടസ്സപ്പെട്ടിരിക്കുന്നത്.
    
</TEXT>
</DOC>