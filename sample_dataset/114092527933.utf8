<DOC>
<DOCNO>114092527933.utf8</DOCNO>
<TEXT>


           ഉത്തരവ് ബിജെപി നിലപാടിനെ സാധൂകരിക്കുന്നത്- മുരളീധരന്‍    

Thursday 25 September 2014 10:40 pm IST

        തിരുവനന്തപുരം: ഹരിത ട്രൈബ്യൂണല്‍ വിധിയുടെ പശ്ചാത്തലത്തില്‍ ഗാഡ്ഗില്‍ റിപ്പോര്‍ട്ടിന്റെ അന്തഃസത്ത ഉള്‍ക്കൊണ്ടുള്ള നടപടികള്‍ സ്വീകരിക്കണമെന്ന് കേന്ദ്രത്തോട് ആവശ്യപ്പെടുമെന്ന് ബിജെപി സംസ്ഥാന പ്രസിഡന്റ് വി. മുരളീധരന്‍. അന്തിമ ഉത്തരവ് വരുന്നതുവരെ പശ്ചിമഘട്ടമേഖലയില്‍ പുതിയ നിര്‍മ്മാണപ്രവര്‍ത്തനങ്ങള്‍ക്ക് അനുമതി നല്‍കരുതെന്നും നിയമവിരുദ്ധ നിര്‍മ്മാണപ്രവര്‍ത്തനങ്ങള്‍ നിര്‍ത്തിവയ്ക്കണമെന്നുമുള്ള ഹരിത ട്രിബ്യൂണലിന്റെ ഉത്തരവ് ബിജെപി നിലപാടിനെ സാധൂകരിക്കുന്നതാണ്. ട്രിബ്യൂണല്‍ വിധിയുടെ പശ്ചാത്തലത്തില്‍ ജനങ്ങളുടെ ഇടയില്‍ ആശങ്ക സൃഷ്ടിക്കുവാനും കേരളത്തിലെ സമാധാന അന്തരീക്ഷം തകര്‍ക്കാനും ചിലര്‍ നടത്തുന്ന ശ്രമം നീതിന്യായ വ്യവസ്ഥയോടുള്ള വെല്ലുവിളിയാണെന്നും വി. മുരളീധരന്‍ പ്രസ്താവനയില്‍ പറഞ്ഞു.
    
</TEXT>
</DOC>