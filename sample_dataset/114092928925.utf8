<DOC>
<DOCNO>114092928925.utf8</DOCNO>
<TEXT>


           ഐഡിയയില്‍ സ്മാര്‍ട്‌ഫോണ്‍  3ജി ഡാറ്റ ഓഫറുകള്‍    

Monday 29 September 2014 9:45 pm IST

        കൊച്ചി: ഐഡിയ സെല്ലുലാര്‍ ഭാരതത്തില്‍ മൊബൈല്‍ ഇന്റര്‍നെറ്റിന്റെ വളര്‍ച്ച പരിപോഷിപ്പിക്കുന്നതിനു വേണ്ടി പുതിയ 3 ജി ഓഫറുകള്‍ അവതരിപ്പിച്ചു. മുഴുവന്‍ ഐഡിയകള്‍ക്കും 16 ജിബി 3 ജി ഡാറ്റാ ഓഫറുകളാണ് പ്രഖ്യാപിച്ചിരിക്കുന്നത്. ഒപ്പം ഐഡിയ മാഗ്ന, ഐഡിയ മാഗ്ന എല്‍ എന്നീ രണ്ട് 3ജി സ്മാര്‍ട്ട് ഫോണുകളും വിപണിയില്‍ എത്തിച്ചിട്ടുണ്ട്.

ഐഡിയ സ്മാര്‍ട് ഫോണുകള്‍ വാങ്ങുന്ന എല്ലാവര്‍ക്കും 261 രൂപയുടെ സാധരണ റീചാര്‍ജ്ജില്‍ 3200 രൂപയുടെ 16 ജിബി 3ജി ഡാറ്റ ലഭിക്കും. റീചാര്‍ജ്ജ് ചെയ്ത ശേഷം അടുത്ത നാലു മാസത്തേക്ക് 4 ജിബി 3ജി ഡാറ്റാ ഉപയോഗിക്കാനും കഴിയും. 4 മാസത്തേക്ക് ഐഡിയ ടിവിയുടെ സൗജന്യ സബ് സ്‌ക്രിപ്ഷനും ഉപഭോക്താവിന് ലഭിക്കും. ഇന്ത്യയിലെ ഏതെങ്കിലും ഓപ്പറേറ്ററോ ഡിവൈസ് ബ്രാന്‍ഡോ 3ജി സ്മാര്‍ട് ഫോണുകളുമായി ബന്ധപ്പെട്ട് നല്‍കുന്ന ഇത്തരത്തിലുള്ള ആദ്യ ഡാറ്റ ഓഫറാണിത്.
    
</TEXT>
</DOC>