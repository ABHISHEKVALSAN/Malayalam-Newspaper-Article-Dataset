<DOC>
<DOCNO>114091624676.utf8</DOCNO>
<TEXT>


           വിസതട്ടിപ്പ് കണ്ണൂര്‍ സ്വദേശി പിടിയില്‍    

Tuesday 16 September 2014 9:31 pm IST

        പാലക്കാട്: ഗള്‍ഫ് നാടുകളില്‍ ജോലി വാഗ്ദാനം ചെയ്ത് പണം തട്ടിച്ച് മുങ്ങിയ കണ്ണൂര്‍ സ്വദേശി പിടിയിലായി. കണ്ണൂര്‍ പഴയങ്ങാടി മുട്ടം സ്വദേശി മുഹമ്മദ് അഷറഫ്(50) ആണ് പിടിയിലായത്. മലപ്പുറം വയനാട്, കോഴിക്കോട് തുടങ്ങിയ ജില്ലകളില്‍ തട്ടിപ്പ് നടത്തിയ ആളാണ് പ്രതി.

പാലക്കാട്ടെ ഒരു ലോഡ്ജില്‍ താമസിച്ച് ലോഡ്ജ് മാനേജരുടെ വിശ്വാസം ആര്‍ജിച്ചശേഷം ഇയാളുടെ ബന്ധുക്കളില്‍ നിന്നും പരിചയക്കാരില്‍ നിന്നും വിസക്ക് വേണ്ടി പണം വാങ്ങി മുങ്ങുകയായിരുന്നു. കുവൈത്തിലെ ഫുഡ് പാക്കിംഗ് കമ്പനിയില്‍ ജോലി നല്‍കാമെന്ന് പറഞ്ഞ് 8 പേരില്‍ നിന്ന് 40,000 രൂപ വിതം വാങ്ങിയാണ് പ്രതി സ്ഥലം വിട്ടത്.

പഴങ്ങാടിയില്‍ അന്വേഷിച്ചെത്തിയ പോലീസ് സംഘത്തിന് ഇയാള്‍ 2007 മുതല്‍ സമാന രീതിയില്‍ തട്ടിപ്പ് നടത്തി പഴയങ്ങാടിയില്‍ മുങ്ങിയതായി വിവരം ലഭിച്ചു. തുടര്‍ന്ന് നടത്തിയ അന്വേഷണത്തില്‍ കണ്ണൂര്‍ ഇരിക്കൂരിനടുത്ത് രണ്ടാം ഭാര്യയുടെ കൂടെ താമസിക്കുന്നതായി അറിവായി. ഇവിടെ നിന്നാണ് ടൗണ് സൗത്ത് സി.ഐ പ്രമേദിന്റെ നേതൃത്വത്തിലുള്ള ക്രൈം സ്‌കോഡ് പ്രതിയെ പിടികൂടിയത്.

ജി.എസ് ഐ മാരായ വിജയന്‍, യാക്കൂബ്,സ്‌ക്വാഡ് അംഗങ്ങളായ സാജിത്ത് , റിനോയ് സതീശ് എന്നിവരാണ് പോലീസ് സംഘത്തിലുണ്ടായിരുന്നത്.
    
</TEXT>
</DOC>