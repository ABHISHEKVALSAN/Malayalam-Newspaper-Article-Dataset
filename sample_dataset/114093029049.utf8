<DOC>
<DOCNO>114093029049.utf8</DOCNO>
<TEXT>


            കേരളം കടുത്ത വൈദ്യുതി പ്രതിസന്ധിയിലേക്ക്: മന്ത്രി ആര്യാടന്‍    

Tuesday 30 September 2014 3:04 pm IST

        ആലപ്പുഴ: കേരളത്തെ കാത്തിരിക്കുന്നത് രൂക്ഷമായ വൈദ്യുതി പ്രതിസന്ധിയാണെന്ന്  മന്ത്രി ആര്യാടന്‍ മുഹമ്മദ്. മഴ കുറഞ്ഞതിനാല്‍ അണക്കെട്ടുകളിലെ ജലത്തില്‍ ഇരുപത് ശതമാനം കുറവു വന്നിട്ടുണ്ട്. കഴിഞ്ഞ വര്‍ഷം ഇതേ സമയത്ത് അണക്കെട്ടുകളില്‍ 96 ശതമാനം വെള്ളമുണ്ടായിരുന്നുന്നതായും അദ്ദേഹം പറഞ്ഞു.

പുന്നപ്രയില്‍ 220 കെ.വി സബ് സ്‌റ്റേഷന്‍ ഉദ്ഘാടനം  ചെയ്ത് സംസാരിക്കുകയായിരുന്നു മന്ത്രി.വൈദ്യുതി ഉപയോഗം കുറയ്ക്കാന്‍ ജനങ്ങള്‍ സ്വയം തയ്യാറാകുക മാത്രമാണ് ഇതിനുള്ള ഏകവഴി. പുറത്ത് നിന്നു വൈദ്യുതി വാങ്ങിയതിന്റെ 900 കോടിയുടെ ബാധ്യതയാണ് വൈദ്യുതി വകുപ്പിനുള്ളത്. സാമ്പത്തിക പ്രതിസന്ധി മൂലം ജല വൈദ്യുത പദ്ധതികള്‍ സമയബന്ധിതമായി പൂര്‍ത്തിയാക്കാന്‍ സാധിക്കാത്ത അവസ്ഥയാണെന്നും ആര്യാടന്‍ പറഞ്ഞു.
    
</TEXT>
</DOC>