<DOC>
<DOCNO>114110739165.utf8</DOCNO>
<TEXT>


           12 അഡ്‌വാന്‍സ്ഡ് ട്രെയിനിങ് ഇന്‍സ്റ്റിറ്റ്യൂട്ടുകള്‍ ആരംഭിക്കും    

Friday 7 November 2014 8:09 pm IST

        ന്യൂദല്‍ഹി: രാജ്യത്തിന്റെ വിവിധ ഭാഗങ്ങളില്‍ 200 കോടി പദ്ധതി തുക വരുന്ന 12 അഡ്‌വാന്‍സ്ഡ് ട്രെയിനിങ് ഇന്‍സ്റ്റിറ്റ്യൂട്ടുകള്‍ ആരംഭിക്കാന്‍ കേന്ദ്ര തൊഴില്‍ മന്ത്രാലയത്തിനു കീഴിലുള്ള തൊഴില്‍, പരിശീലന ഡയറക്ടറേറ്റ് ആലോചിക്കുന്നു.

ഡയറക്ടറേറ്റിന്റെ ക്രാഫ്റ്റ് ഇന്‍സ്ട്രക്ടര്‍ പരിശീലന പദ്ധതിയ്ക്കു കീഴില്‍ പൊതുസ്വകാര്യ പങ്കാളിത്തത്തിലാകും പരീക്ഷണാടിസ്ഥാനത്തില്‍ പദ്ധതി നടപ്പാക്കുന്നത്.

9200 വൊക്കേഷണല്‍ ഇന്‍സ്ട്രക്ടര്‍മാര്‍ക്ക് പദ്ധതിയുടെ ഭാഗമായി പരിശീലനം നല്‍കും. മേക്ക് ഇന്‍ ഇന്ത്യ പദ്ധതിയുടെ ഭാഗമായാണ് ഇന്‍സ്റ്റിറ്റ്യൂട്ടുകള്‍ ആരംഭിക്കുന്നത്.
    
</TEXT>
</DOC>