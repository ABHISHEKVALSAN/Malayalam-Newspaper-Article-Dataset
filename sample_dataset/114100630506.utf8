<DOC>
<DOCNO>114100630506.utf8</DOCNO>
<TEXT>


           കേരള കോണ്‍ഗ്രസ് നാഷണലിസ്റ്റ് ഭാരവാഹികള്‍    

Monday 6 October 2014 8:18 pm IST

        കൊച്ചി: കേരള കോണ്‍ഗ്രസ് നാഷണലിസ്റ്റ് ചെയര്‍മാനായി അഡ്വ.നോബിള്‍ മാത്യുവിനെയും (കാഞ്ഞിരപ്പള്ളി) വര്‍ക്കിംഗ് ചെയര്‍മാനായി പി.ടി.എബ്രഹാമിനെയും (എറണാകുളം) സെക്രട്ടറി ജനറലായി കുരുവിള മാത്യൂസിനെയും (പത്തനംതിട്ട) എറണാകുളം ശീര്‍ഷക് സദന്‍ ഓഡിറ്റോറിയത്തില്‍ ചേര്‍ന്ന കേരള കോണ്‍ഗ്രസ് നാഷണലിസ്റ്റ് സമ്പൂര്‍ണ പ്രതിനിധി സമ്മേളനത്തില്‍ തെരഞ്ഞെടുത്തു.

സംസ്ഥാന വൈസ് ചെയര്‍മാന്മാരായി റജി പുത്തേയത്ത് (വയനാട്)നേയും ട്രഷററായി ട്വിങ്കിള്‍ രാജിനേയും(കോട്ടയം) തെരഞ്ഞെടുത്തു.
സംസ്ഥാന ജനറല്‍ സെക്രട്ടറിമാരായി ജോയി വളവില്‍ (കോഴിക്കോട്), എം.എന്‍.ഗിരി (എറണാകുളം), ലിസ കുറ്റിയാനി (കോട്ടയം), പി.കെ.ജയന്‍പിള്ള (ഇടുക്കി), രതീഷ് വടയാറ്റ് (കോട്ടയം) എന്നിവരെയും ഓര്‍ഗനൈസിംഗ് സെക്രട്ടറിമാരായി ബേബി മാത്യു (എറണാകുളം), സണ്ണി തോമസ് (കാസര്‍ഗോഡ്), കെ.ജി.വിജയകുമാര്‍ നായര്‍ (ആലപ്പുഴ), ബിജുമോന്‍ സി.റ്റി.(കോട്ടയം) എന്നിവരെയും ചെയര്‍മാന്‍ നോമിനേറ്റ് ചെയ്തു. 11 അംഗ സംസ്ഥാന കമ്മറ്റിയേയും 41 അംഗ സംസ്ഥാന സെക്രട്ടറിയേറ്റിനെയും യോഗം തെരഞ്ഞെടുത്തു.
    
</TEXT>
</DOC>