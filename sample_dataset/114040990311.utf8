<DOC>
<DOCNO>114040990311.utf8</DOCNO>
<TEXT>


           പ്രവര്‍ത്തനം നോക്കി സ്ഥാനാര്‍ത്ഥിയെ തെരഞ്ഞെടുക്കണം: അദ്വാനി    

Wednesday 9 April 2014 10:13 am IST

തിരുവനന്തപുരം: സ്ഥാനാര്‍ത്ഥികളെ അവരുടെ പ്രവര്‍ത്തനത്തിന്റെ അടിസ്ഥാനത്തില്‍ വിലയിരുത്തണമെന്നാഹ്വാനം ചെയ്ത ബിജെപി നേതാവ് എല്‍.കെ. അദ്വാനി ശശിതരൂര്‍ കഴിഞ്ഞ അഞ്ചുവര്‍ഷമായി പരാജയപ്പെട്ട എംപിയായിരുന്നുവെന്ന് ചൂണ്ടിക്കാട്ടി.

മന്ത്രിയായിരിക്കെ രാജഗോപാല്‍ കേരളത്തില്‍ വികസന മുന്നേറ്റം നടത്തിയതിനെ പ്രശംസിച്ച അദ്വാനി ബിജെപി അധികാരത്തില്‍ വന്നാല്‍ തലസ്ഥാനത്ത് ഹൈക്കോടതി ബഞ്ചു സ്ഥാപിക്കുമെന്ന് ഉറപ്പു നല്‍കി.  അദ്വാനിയുടെ പ്രസംഗത്തില്‍ നിന്ന്:

തിരുവനന്തപുരത്ത് വികസനം കൊണ്ടുവരാന്‍ ശശിതരൂരിനായില്ല.
 വാഗ്ദാനങ്ങളൊന്നും പാലിച്ചില്ല.
 നരേന്ദ്രമോദിയുടെ നേതൃത്വത്തില്‍ ബിജെപി ചരിത്രവിജയം നേടും.
 തെരഞ്ഞെടുപ്പിനു മുന്നേ തന്നെ ജനങ്ങള്‍ വിജയിയെ പ്രഖ്യാപിച്ചുകഴിഞ്ഞു.
 വ്യക്തമായ ഭൂരിപക്ഷത്തോടെ ബിജെപി അധികാരത്തിലെത്തും.
 കോണ്‍ഗ്രസ് ചരിത്രത്തിലെ ഏറ്റവും വലിയ പരാജയം ഏറ്റുവാങ്ങും.
 രാജ്യം മുഴുവന്‍ മാറ്റത്തിനായി ആഗ്രഹിക്കുമ്പോള്‍ കേരളത്തിലും അതിന്റെ പ്രതിഫലനമുണ്ടാകും.
 അടിയന്തരാവസ്ഥയ്ക്ക് ശേഷമുള്ള തെരഞ്ഞെടുപ്പിന്റെ സമാനമായ കാലാവസ്ഥ.
 സ്ഥാനാര്‍ത്ഥികളുടെ പ്രവര്‍ത്തനത്തിന്റെ അടിസ്ഥാനത്തില്‍ വിലയിരുത്തപ്പെടണം.
 വാജ്‌പേയി സര്‍ക്കാരില്‍ മന്ത്രിയായിരുന്ന രാജഗോപാല്‍ കേരളത്തില്‍ വികസന മുന്നേറ്റം നടത്തി.
 കേന്ദ്രത്തില്‍ ബിജെപി അധികാരത്തിലെത്തുമ്പോള്‍ തിരുവനന്തപുരത്ത് ഹൈക്കോടതി ബഞ്ച് സ്ഥാപിക്കും.
 കഴിഞ്ഞ അഞ്ച് വര്‍ഷം ശശിതരൂര്‍ പരാജയപ്പെട്ട എം പി.
 ഭരണഘടനയുടെ 370-ാം വകുപ്പ് തല്‍ക്കാലാവശ്യത്തിനു സൃഷ്ടിച്ചത്, പ്രത്യേക പദവികള്‍ നല്ലതല്ല.

</TEXT>
</DOC>