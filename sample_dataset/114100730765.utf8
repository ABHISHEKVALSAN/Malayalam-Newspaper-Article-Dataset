<DOC>
<DOCNO>114100730765.utf8</DOCNO>
<TEXT>


           തെങ്ങ് ഇടിമിന്നലേറ്റ് കത്തിക്കരിഞ്ഞു    

Tuesday 7 October 2014 5:48 pm IST

        അമ്പലപ്പുഴ: ഇടിമിന്നലേറ്റ് തെങ്ങിന്റെ മുകള്‍ഭാഗം കത്തിക്കരിഞ്ഞു. പുന്നപ്ര തെക്ക് പഞ്ചായത്ത് പതിനേഴാം വാര്‍ഡ് കറുകപറമ്പില്‍ റോയുടെ വീടിനു മുന്‍വശം നിന്ന തെങ്ങാണ് ഇടിമിന്നലേറ്റ് കത്തിക്കരിഞ്ഞത്. കഴിഞ്ഞ ദിവസം രാത്രി ഒമ്പതോടെയായിരുന്നു സംഭവം. എന്നാല്‍ തെങ്ങിന്റെ മുകളില്‍ ആളിപ്പടര്‍ന്ന തീ നിമിഷങ്ങള്‍ക്കുള്ളില്‍ അണഞ്ഞുപോവുകയും വീട്ടിലെ ടെലിവിഷന്‍ ഉള്‍പ്പെടെയുളള ഉപകരണങ്ങള്‍ക്ക് തകരാര്‍ സംഭവിക്കുകയും സമീപപ്രദേശങ്ങളില്‍ ഉള്‍പ്പെടെ വൈദ്യുതി നിശ്ചലമാവുകയുമായിരുന്നു.
    
</TEXT>
</DOC>