<DOC>
<DOCNO>114041591794.utf8</DOCNO>
<TEXT>


           ഗാര്‍ഡിയനും വാഷിംഗ്ടണ്‍ പോസ്റ്റിനും പുലിസ്റ്റര്‍ പുരസ്‌ക്കാരം    

Tuesday 15 April 2014 2:05 pm IST

വാഷിംഗ്ടണ്‍: പ്രമുഖ ദിനപത്രങ്ങളായ ദി ഗാര്‍ഡിയനും വാഷിംഗ്ടണ്‍ പോസ്റ്റും പബ്ലിക് സര്‍വീസ് ജേര്‍ണലിസത്തിനുള്ള പുലിസ്റ്റര്‍ പുരസ്‌ക്കാരം പങ്കിട്ടു.

മുന്‍ എന്‍എസ്എ കരാര്‍ ജീവനക്കാരന്‍ എഡ്വേര്‍ഡ് സ്‌നോഡന്‍ പുറത്തുവിട്ട രേഖകള്‍ ഉദ്ദരിച്ച് അമേരിക്കയുടെ ചാരവൃത്തി സംബന്ധിച്ച വാര്‍ത്തകള്‍ പ്രസിദ്ധീകരിച്ചതിനാണ് പുരസ്‌ക്കാരം.

കൊളംബിയ യൂണിവേഴ്‌സിറ്റി ഓഫ് ജേര്‍ണലിസം സ്‌കൂളാണ് പുലിസ്റ്റര്‍ പുരസ്‌കാരം ഏര്‍പ്പെടുത്തിയിരിക്കുന്നത്.

ബ്രേക്കിംഗ് ന്യൂസ് റിപ്പോര്‍ട്ടിംഗിനുള്ള പുരസ്‌കാരം ദി ബോസ്റ്റണ്‍ ഗ്ലോബും രാജ്യാന്തര റിപ്പോര്‍ട്ടിംഗിനുള്ള പുരസ്‌കാരം റൂയിട്ടേഴ്‌സിലെ രണ്ട് മാധ്യമപ്രവര്‍ത്തകരും സ്വന്തമാക്കി.

അതേസമയം സര്‍ക്കാരില്‍ ജനങ്ങള്‍ക്ക് പങ്കുവഹിക്കാനുണ്ടെന്ന് ഉറച്ച് വിശ്വസിക്കുന്നവരെ പിന്തുണക്കുന്നതാണ് പുരസ്‌കാര പ്രഖ്യാപനമെന്ന് സ്‌നോഡന്‍ പ്രതികരിച്ചു.

നിര്‍ഭയമായി വാര്‍ത്തകള്‍ പുറംലോകത്തെത്തിച്ച മാധ്യമപ്രവര്‍ത്തകരാണ് ഇരുപത്രങ്ങള്‍ക്കും പുരസ്‌കാരം നേടിക്കൊടുത്തതെന്നും സ്‌നോഡന്‍ പ്രതികരിച്ചു.
    
</TEXT>
</DOC>