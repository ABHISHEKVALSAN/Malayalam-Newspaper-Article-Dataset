<DOC>
<DOCNO>114032786768.utf8</DOCNO>
<TEXT>


           മോദിയെ ലക്ഷ്യമിട്ട്‌ എത്തിയ രണ്ടു ഭീകരര്‍ പിടിയില്‍    

Thursday 27 March 2014 9:01 pm IST

        ലക്നോ: മോദിയടക്കമുള്ള മുതിര്‍ന്ന ബി.ജെ.പി നേതാക്കളെ വധിക്കാന്‍ ലക്ഷ്യമിട്ട്‌എത്തിയ രണ്ട്‌ ഭീകരരെ യു.പിയിലെ ഗോരഖ്പൂര്‍ റെയില്‍വേ സ്റ്റേഷനു സമീപത്തു നിന്ന്‌ പോലീസ്‌ പിടികൂടി. പാക്കിസ്ഥാനിലെ മുള്‍ട്ടാന്‍ സ്വദേശികളായ ബര്‍ക്കത്ത്‌, മുസമ്മില്‍ എന്നിവരാണ്‍അറസ്റ്റിലായത്‌. ഇവരെ വിശദമായി ചോദ്യം ചെയ്യാന്‍ യു.പിയിലെ ഭീകര വിരുദ്ധ സ്ക്വാഡിെ‍ന്‍റ ആസ്ഥാനത്ത്‌ എത്തിച്ചിട്ടുണ്ട്‌.
വലിയൊരു ഭീകര സംഘത്തിലുള്‍പ്പെട്ടവരാണ്‌ ഇവരെന്നാണ്‌ പോലീസ്‌ കരുതുന്നത്‌. പ്രചാരണത്തിനിടെ മോദിയടക്കമുള്ള വകവരുത്തുകയായിരുന്നു ഇവരുടെ ലക്ഷ്യമെന്നാണ്‌ സൂചന. മനുഷ്യ ബോംബാകാനാണ്‌ ഇവരെത്തിയതെന്നാണ്‌വിവരം. കഴിഞ്ഞ ദിവസം അറസ്റ്റിലായ ഇന്ത്യന്‍മുജാഹിദ്ദീന്‍ നേതാവ്‌ തെഹ്സിന്‍ അക്തറില്‍ നിന്നാണ്‌ ഇവരെ സംബന്ധിച്ച സൂചന കിട്ടിയത്‌.
സുരക്ഷ ശക്തമാക്കണം
ബി.ജെ.പി നേതാക്കള്‍ക്കുള്ള സുരക്ഷ ശക്തമാക്കണമെന്ന്‌ അധ്യക്ഷന്‍ രാജ്നാഥ്സിംഗ്‌ കേന്ദ്രസര്‍ക്കാരിനോട്‌ ആവശ്യപ്പെട്ടു. ഏതാനും ദിവസങ്ങള്‍ക്കു മുന്‍പും ഈ ആവശ്യം സര്‍ക്കാരിനോട്‌ ഉന്നയിച്ചിരുന്നു. എന്നാല്‍ സര്‍ക്കാര്‍ അത്‌ ഗൗനിച്ചില്ല. രാജ്നാഥ്സിംഗ്‌ പറഞ്ഞു.
    
</TEXT>
</DOC>