<DOC>
<DOCNO>114032686465.utf8</DOCNO>
<TEXT>


           പാക്കിസ്ഥാനെ സഹായിക്കുന്നത്‌ മൂന്ന്‌ എ.കെകള്‍: മോദി    

Wednesday 26 March 2014 9:30 pm IST

ന്യൂദല്‍ഹി: പാക്കിസ്ഥാനെ സഹായിക്കുന്നത്‌ മൂന്ന്‌ എ.കെകളാണെന്ന്‌ ബി.ജെ.പിയുടെ പ്രധാനമന്ത്രിസ്ഥാനാര്‍ഥി നരേന്ദ്ര മോദി.കാശ്മീരില്‍ ചോരപ്പുഴയൊഴുക്കുന്ന എ.കെ 47 തോക്കുകളാണ്‌ അവയില്‍ ഒന്ന്‌. എ.കെആന്‍റണിയാണ്‌ രണ്ടാമത്തേത്‌. അരവിന്ദ്‌ കേജ്‌രിവാളാണ്‌ മൂന്നാമത്തേത്‌.
ജമ്മുവിലെ ഉധംപൂരില്‍ ഭാരത്‌വിജയ്‌ റാലിയില്‍ പ്രസംഗിക്കുകയായിരുന്നു അദ്ദേഹം.
നമ്മുടെ പട്ടാളക്കാരുടെ കഴുത്തറുത്തത്‌ പാക്‌ യൂണിഫോം അണിഞ്ഞവരാണെന്നാണ്‌ ആന്‍റണി പാര്‍ലമെന്റില്‍ പറഞ്ഞത്‌. എന്നാല്‍ പാക്കിസ്ഥാനികള്‍ വന്നെന്ന്‌ നമ്മുടെ സൈന്യം പറയുന്നു.പ്രസ്താവനയിലൂടെ ആര്‍ക്കു ഗുണമുണ്ടാക്കാനാണ്‌ നിങ്ങളുടെ ശ്രമം. മോദി ചോദിച്ചു. 
മൂന്നാമത്തെ എ.കെ എ.കെ 49ആണ്‌. അത്‌ പുതിയ ഒരു പാര്‍ട്ടിക്ക്‌രൂപം നല്‍കിയിട്ടുണ്ട്‌.കക്ഷിയുടെ( കേജ്‌രിവാളിെ‍ന്‍റ) പാര്‍ട്ടിയുടെ വെബ്സൈറ്റില്‍ കാശ്മീര്‍ പാക്കിസ്ഥാെ‍ന്‍റ ഭാഗമായിട്ടാണ്‌ കാണിച്ചിരിക്കുന്നത്‌. കാശ്മീരില്‍ ഹിതപരിശോധന നടത്തണമെന്നാണ്‌ ആ പാര്‍ട്ടിയിലെ ഒരു മുതിര്‍ന്ന നേതാവിെ‍ന്‍റ ആവശ്യം. ഈ പ്രസ്താവനകള്‍ കണ്ട്പാക്കിസ്ഥാന്‍ നൃത്തം ചവിട്ടുകയാണ്‌.ഈ പാക്‌ ഏജന്‍റുമാര്‍, ഇന്ത്യയുടെ ശത്രുക്കള്‍, പാക്കിസ്ഥാെ‍ന്‍റ ഭാഷയിലാണ്‌ സംസാരിക്കുന്നത്‌. 
ഭാരതീയ ജനസംഘ സ്ഥാപകന്‍ ഡോ.ശ്യാമപ്രസാദ്‌ മുഖര്‍ജി ജമ്മുകാശ്മീരിനുവേണ്ടിയാണ്‌ ജീവന്‍ ബലികഴിച്ചപ്പോള്‍ ഇവര്‍ പാക്കിസ്ഥാനു വേണ്ടി സംസാരിക്കുകയാണ്‌. യുദ്ധത്തില്‍ മരിച്ചതിനേക്കാള്‍ കൂടുതല്‍ പട്ടാളക്കാര്‍ ഇവിടെ അവരുടെ ജീവന്‍ ബലിയര്‍പ്പിച്ചിട്ടുണ്ട്‌.മോദി പറഞ്ഞു. 
കഴിഞ്ഞ വര്‍ഷമാണ്‌ പാക്‌ പട്ടാളക്കാര്‍ ജമ്മുകാശ്മീരിലെ മേന്ധറില്‍ കടന്നുകയറി രണ്ട്‌ ഇന്ത്യന്‍ ജവാന്മാരെവധിച്ചതും ഒരാളുടെതലയറുത്തതും. അന്ന്‌ ആന്‍റണി പാര്‍ലമെന്‍റില്‍ നടത്തിയ, പാക്‌ യൂണിഫോം അണിഞ്ഞവരാണ്‌ തലയറുത്തതെന്ന, പ്രസ്താവന വലിയ വിവാദമായിരുന്നു. 
    
</TEXT>
</DOC>