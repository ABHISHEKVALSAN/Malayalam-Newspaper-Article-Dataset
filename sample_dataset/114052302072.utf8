<DOC>
<DOCNO>114052302072.utf8</DOCNO>
<TEXT>


           ഒടുവില്‍ മോദിയെ അഭിനന്ദിച്ച് സോണിയയുടെ കത്ത്    

Friday 23 May 2014 11:06 pm IST

ന്യൂദല്‍ഹി: ലോക്‌സഭാ തെരഞ്ഞെടുപ്പില്‍ ബിജെപി നേടിയ ഉജ്ജ്വല വിജയത്തെ അഭിനന്ദിച്ചുകൊണ്ട് നിയുക്ത പ്രധാനമന്ത്രി നരേന്ദ്രമോദിക്ക് കോണ്‍ഗ്രസ് അധ്യക്ഷ സോണിയ ഗാന്ധിയുടെ കത്ത്.

മോദിയെ ബിജെപിയുടെ പാര്‍ലമെന്ററി പാര്‍ട്ടി നേതാവായി തെരഞ്ഞെടുത്തതിനു പിന്നാലെയാണ് സോണിയ മോദിയെ അഭിനന്ദിച്ചുകൊണ്ട് കത്തയച്ചത്. സോണിയ മോദിക്ക് കത്തച്ചതായി കോണ്‍ഗ്രസ്സ് വൃത്തങ്ങള്‍ വ്യക്തമാക്കി.

മികച്ച വിജയത്തിന്റെ പേരില്‍ ലോക നേതാക്കള്‍ വരെ പ്രശംസിച്ചിട്ടും മോദിക്ക് ആശംസ അര്‍പ്പിക്കാത്തതിന്റെ പേരില്‍ സോണിയയ്ക്കും രാഹുല്‍ഗാന്ധിക്കുമെതിരെ വിമര്‍ശനങ്ങള്‍ ഉയര്‍ന്നിരുന്നു.
    
</TEXT>
</DOC>