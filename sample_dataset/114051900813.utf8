<DOC>
<DOCNO>114051900813.utf8</DOCNO>
<TEXT>


           ക്വാറികള്‍ പാരിസ്ഥിതികാനുമതിയില്ലാതെ പ്രവര്‍ത്തിക്കുന്നത് എങ്ങനെയെന്ന് ട്രിബ്യൂണല്‍    

Monday 19 May 2014 4:25 pm IST

ന്യൂദല്‍ഹി: പരിസ്ഥിതി ദുര്‍ബല പ്രദേശങ്ങളില്‍ ക്വാറികള്‍ പാരിസ്ഥിതികാനുമതിയില്ലാതെ പ്രവര്‍ത്തിക്കുന്നത് എങ്ങനെയാണെന്നു ദേശീയ ഹരിത ട്രിബ്യൂണല്‍ ചോദിച്ചു.

കേന്ദ്ര, സംസ്ഥാന സര്‍ക്കാരുകളോട് ഇതു സംബന്ധിച്ച കാര്യത്തില്‍ നിലപാട് വ്യക്തമാക്കണമെന്നും ട്രിബ്യൂണല്‍ നിര്‍ദ്ദേശിച്ചു. കസ്തൂരി രംഗന്‍ റിപ്പോര്‍ട്ടുമായി ബന്ധപ്പെട്ട ഹര്‍ജി പരിഗണിക്കുമ്പോഴായിരുന്നു ട്രിബ്യൂണലിന്റെ ഈ ചോദ്യം.

നിലവിലെ ക്വാറികള്‍ക്ക് പ്രവര്‍ത്തനം തുടരുന്നതിന് പരിസ്ഥിതി അനുമതി ആവശ്യമുണ്ടോയെന്ന് വ്യക്തമാക്കാനും ഹരിത െ്രെടബ്യൂണല്‍ നിര്‍ദ്ദേശിച്ചിട്ടുണ്ട്. കേസ് ജൂലായ് ഏഴിന് വീണ്ടും പരിഗണിക്കും.
    
</TEXT>
</DOC>