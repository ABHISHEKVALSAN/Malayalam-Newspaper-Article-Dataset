<DOC>
<DOCNO>114013071844.utf8</DOCNO>
<TEXT>


           മിസ്റ്റര്‍ ഐക്കണ്‍ ഇന്ത്യ 2014 രജിസ്ട്രേഷന്‍ തുടങ്ങി    

Thursday 30 January 2014 7:39 pm IST

കൊച്ചി: മോഡലിങ്‌ രംഗത്ത്‌ ഉയരങ്ങള്‍ സ്വപ്നം കാണുന്ന പുരുഷ മോഡലുകള്‍ക്കായി വാട്ട്‌ നെക്സ്റ്റ്‌ ഇവന്റ്‌ പ്രൈവറ്റ്‌ ലിമിറ്റഡ്‌ മിസ്റ്റര്‍ ഐക്കണ്‍ ഇന്ത്യ 2014 എന്ന പേരില്‍ പുരുഷ മോഡലിങ്‌ മല്‍സരം സംഘടിപ്പിക്കുന്നു. കൊച്ചി, തിരുവനന്തപുരം എന്നിവിടങ്ങളിലാവും മല്‍സരം നടക്കുക. ബുദ്ധിശക്തിയും, മികച്ച മനസ്സാന്നിദ്ധ്യമുള്ള പുരുഷ മോഡലുകളെ കണ്ടെത്താനാണ്‌ മത്സരം സംഘടിപ്പിക്കുന്നത്‌. തങ്ങളുടെ കഴിവുകള്‍ പ്രദര്‍ശിപ്പിക്കാന്‍ കഴിയുന്ന മോഡലുകള്‍ക്ക്‌ ആകര്‍ഷകമായ സമ്മാനങ്ങളും പ്രശസ്ത ബ്രാന്റുകളുടെ മോഡലാവാനുള്ള അവസരവും ലഭിക്കും. എല്ലാ മത്സരാര്‍ത്ഥികള്‍ക്കും സര്‍ട്ടിഫിക്കറ്റും ഉന്നത നിലവാരത്തിലുള്ള പ്രൊഫഷണല്‍ പോര്‍ട്ട്ഫോളിയോയും ലഭിക്കും.
മത്സരത്തില്‍ പങ്കെടുക്കാന്‍ തല്‍പരരായ മോഡലുകള്‍ ംംം.ാ‍ൃ‍ശരീി‍ശിറശമ.രീാ‍ എന്ന സൈറ്റിലേക്ക്‌ പ്രൊഫൈല്‍ അയച്ച്‌ ഓണ്‍ലൈന്‍ ആയി രജിസ്റ്റര്‍ ചെയ്യാം.
രാജ്യത്തെ അഞ്ച്‌ മേഖലകളിലായി 30 നഗരങ്ങളില്‍ മിസ്റ്റര്‍ ഐക്കണ്‍ ഇന്ത്യ 2014 സംഘടിപ്പിക്കും. ന്യൂദല്‍ഹി, ഗുര്‍ഗാവ, ്ഫരീദാബാദ്‌, നോയ്ഡ, ഗാന്ധിയാബാദ്‌, ചണ്ഡീഗഢ്‌, ഷിംല, ലക്നൗ, കാണ്‍പൂര്‍, ഡെറാഡൂണ്‍, ജമ്മു കാശ്മീര്‍, ജയ്പ്പൂര്‍, അഹമ്മദാബാദ്‌, മുംബൈ, പനാജി, പുണെ, നാഗ്പൂര്‍, ബാംഗ്ലൂര്‍, ഹൈദരാബാദ്‌, ചെന്നൈ, തിരുവനന്തപുരം, കൊച്ചി, പാറ്റ്ന, കൊല്‍ക്കത്ത, റാഞ്ചി, ഭുവനേശ്വര്‍, ഗുവാഹട്ടി, ഇന്‍ഡോര്‍, ഭോപാല്‍, ഗ്വാളിയോര്‍, റായ്പൂര്‍, ജബല്‍പൂര്‍, ബിലാസ്പൂര്‍ എന്നിവിടങ്ങളിലാണ്‌ മത്സരം സംഘടിപ്പിച്ചിരിക്കുന്നത്‌.
    
</TEXT>
</DOC>