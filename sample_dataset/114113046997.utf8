<DOC>
<DOCNO>114113046997.utf8</DOCNO>
<TEXT>


           മദ്യപിച്ചെത്തിയ ഉദ്യോഗസ്ഥനെ കളക്ടര്‍ മടക്കി അയച്ചു    

Sunday 30 November 2014 9:14 pm IST

        മാന്നാര്‍: ചെന്നിത്തലയില്‍ പക്ഷിപ്പനി ബാധിച്ച താറാവിന്‍ കൂട്ടത്തെ നശിപ്പിക്കാന്‍ ചുമതലപ്പെടുത്തിയ സംഘത്തില്‍ മദ്യപിച്ചെത്തിയ ഉദ്യോഗസ്ഥനെ കളക്ടര്‍ തിരിച്ചയച്ചു. ഇദ്ദേഹത്തിന്റെ പെരുമാറ്റത്തില്‍ സംശയം തോന്നിയ മാന്നാര്‍ സിഐ ഷിബു പാപ്പച്ചന്‍ ജില്ലാ കളക്ടറെ വിവരം അറിയിക്കുകയായിരുന്നു. സ്ഥലത്തുണ്ടായിരുന്ന കളക്ടര്‍ ഉദ്യോഗസ്ഥനെ വിളിച്ചുവരുത്തി പരിശോധന നടത്തി. മദ്യപിച്ചെന്നു മനസിലായതിനെ തുടര്‍ന്ന് ഉടന്‍ തന്നെ തിരിച്ചയച്ചു. ഡ്രൈഡേയായ ഞായറാഴ്ച മദ്യപിച്ച് ജോലിക്കെത്തിയ ഉദ്യോഗസ്ഥനെതിരെ വകുപ്പ് തലത്തില്‍ നടപടി സ്വീകരിക്കുമെന്ന് ബന്ധപ്പെട്ട അധികൃതര്‍ അറിയിച്ചു.
    
</TEXT>
</DOC>