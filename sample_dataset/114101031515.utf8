<DOC>
<DOCNO>114101031515.utf8</DOCNO>
<TEXT>


           വിശ്വസാഹിത്യകാരന്‍ ആര്‍.കെ നാരായണന്  ഗൂഗിളിന്റെ ആദരം    

Friday 10 October 2014 7:36 pm IST

        

 

 

 

 

 

 

ഇടുക്കി: വിശ്വസാഹിത്യകാരന്‍ ആര്‍.കെ നാരായണന് ഗൂഗിളിന്റെ ആദരം. 108-ാം പിറന്നാളിന്റെ ഭാഗമായാണ് ഗൂഗിള്‍ ഡൂഡിലില്‍ അദ്ദേഹത്തെ ഓര്‍മ്മപ്പെടുത്തിയിരിക്കുന്നത്. ആര്‍.കെ നാരായണന്റെ പ്രശസ്തമായ മാല്‍ഗുഡി ഡെയ്‌സ് എന്ന കൃതിയുടെ കവര്‍ ചിത്രമാണ് പ്രൊഫൈല്‍ ചിത്രമായി ഗൂഗിള്‍ നല്‍കിയിരിക്കുന്നത്.

1906 ഒക്ടോബര്‍ 10നാണ് ആര്‍.കെ നാരായണന്‍ എന്ന രാശിപുരം കൃഷ്ണസ്വാമി അയ്യര്‍ നാരായണ സ്വാമി ചെന്നൈയില്‍ ജനിച്ചത്. ഇംഗ്ലീഷ് ഭാഷയില്‍ നോവലുകളും ചെറുകഥകളും എഴുതിയിരുന്ന ഭാരതത്തിലെ നോവലിസ്റ്റുകളില്‍ പ്രധാനിയായിരുന്നു ഇദ്ദേഹം. ആര്‍. കെ. നാരായണിന്റെ സാഹിത്യ ജീവിതം ഒട്ടേറെ പ്രതിസന്ധികള്‍ നിറഞ്ഞതാ യിരുന്നു.

മാല്‍ഗുഡിയിലെ ദിനങ്ങള്‍ എന്ന ആ കൃതി പുറത്തുവന്നതോടെ ലോകമെ ങ്ങും ആര്‍. കെ. നാരായണന് ആരാധകരുണ്ടായി. ലോകസാഹിത്യത്തില്‍ തന്നെ ചര്‍ച്ചാവിഷയമായ ഒന്നായിരുന്നു ആ പുസ്തകം.

മാല്‍ഗുഡി എന്ന സാങ്കല്പിക പട്ടണത്തെ അടിസ്ഥാനമാക്കി 29 നോവലുകളും എണ്ണാനാവാത്തത്ര ചെറുകഥകളും നാരായണന്‍ എഴുതി. ഇംഗ്‌ളീഷിലുള്ള ഒരു പുസ്തകത്തിന് ആദ്യമായി സാഹിത്യ അക്കാദമി പുരസ്‌കാരം ലഭിക്കുന്നത് നാരായണന്റെ പുസ്തകത്തിനാണ്.

നാരായണന്റെ പേര്‍ പലതവണ നോബല്‍ സമ്മാന ത്തിനായി പരിഗണിച്ചുവെങ്കിലും അദ്ദേഹത്തെ ഭാഗ്യം കൈവെടിഞ്ഞു. തലമുറകളെ സ്വാധീനിച്ച ഇന്ത്യക്കാരനായ ഈ ഇംഗ്‌ളീഷ് സാഹിത്യകാരന്‍ ഹൃദയസംബന്ധമായ അസുഖത്തെ തുടര്‍ന്ന് 95-ാംമത്തെ വയസില്‍ 2001 മെയ് 13നാണ് അന്തരിച്ചത്.
    
</TEXT>
</DOC>