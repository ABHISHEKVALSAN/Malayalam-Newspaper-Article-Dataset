<DOC>
<DOCNO>114122654340.utf8</DOCNO>
<TEXT>


           ജില്ലാ കളരിപ്പയറ്റ് ചാമ്പ്യന്‍ഷിപ്പ് ഡിസംബര്‍ 28ന്    

Friday 26 December 2014 9:17 pm IST

        ആലപ്പുഴ: ജില്ലാ കളരിപ്പയറ്റ് അസോസിയേഷന്‍ 22-ാം വാര്‍ഷികവും ജില്ലാ കളരിപ്പയറ്റ് ചാമ്പ്യന്‍ഷിപ്പ് മത്സരങ്ങളും ഡിസംബര്‍ 28ന് രാവിലെ 10ന് കിടങ്ങാംപറമ്പ് എല്‍പി സ്‌കൂളില്‍ ഡോ. ടി.എം. തോമസ് ഐസക് എംഎല്‍എ ഉദ്ഘാടനം ചെയ്യും. ജില്ലാ പ്രസിഡന്റ് കെ.എന്‍. രവിഗുരുക്കള്‍ അദ്ധ്യക്ഷത വഹിക്കും. ജില്ലാ സ്‌പോര്‍ട്‌സ് കൗണ്‍സില്‍ സെക്രട്ടറി ജി. സുധീഷ് മുഖ്യപ്രഭാഷണം നടത്തും. അസോസിയേഷന്‍ ജില്ലാ സെക്രട്ടറി വി. ബാബുരാജ്, കെ. ബാബു, ഐ. നാസര്‍, പുഷ്പരാജ്, കെ.ആര്‍. ബിജു തുടങ്ങിയവര്‍ സംസാരിക്കും. രാവിലെ 11ന് കളരിപ്പയറ്റ് പ്രദര്‍ശനം, തുടര്‍ന്ന് ചാമ്പ്യന്‍ഷിപ്പ് മത്സരങ്ങള്‍ നടക്കും. രണ്ടിന് ഡോ. എം.എം. ശശിധരന്റെ കളരി-മര്‍മ്മ ചികിത്സാ സെമിനാര്‍. മൂന്നിന് സൗജന്യ മര്‍മ്മ ചികിത്സാ ക്യാമ്പ്.
    
</TEXT>
</DOC>