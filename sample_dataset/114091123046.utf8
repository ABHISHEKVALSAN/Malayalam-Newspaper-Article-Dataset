<DOC>
<DOCNO>114091123046.utf8</DOCNO>
<TEXT>


           മനോജ് വധം; സിപിഎം ബ്രാഞ്ച് സെക്രട്ടറിമാര്‍ ഇന്ന് ഹാജരാകില്ല    

Thursday 11 September 2014 5:04 pm IST

        കണ്ണൂര്‍: ആര്‍എസ്എസ് ജില്ലാ ശാരീരിക് പ്രമുഖ് മനോജിന്റെ കൊലപാതകവുമായി ബന്ധപ്പെട്ട് ചോദ്യം ചെയ്യലിനായി വിളിപ്പിച്ച സിപിഎം ബ്രാഞ്ച് സെക്രട്ടറിമാര്‍ ഇന്ന് ഹാജരാകില്ല.

ചുണ്ടങ്ങാപ്പൊയില്‍, ഉക്കാസ്മട്ട, ഡയമണ്ട് മുക്ക്, ബ്രാഞ്ച് സെക്രട്ടറിമാരോടാണ് ഇന്നു ഹാജരാകാന്‍ നിര്‍ദേശിച്ചിരുന്നത്. നേരത്തെ ചുണ്ടങ്ങാപ്പൊയില്‍ ബ്രാഞ്ച് സെക്രട്ടറി മഹേഷ് ഇന്ന് ഹാജരാകില്ലെന്ന് അറിയിച്ചിരുന്നു.

മഹേഷിനും ഉക്കാസ്‌മൊട്ട ബ്രാഞ്ച് സെക്രട്ടറി സജിത്തിനും ചോദ്യം ചെയ്യലിനു ഹാജരാകാന്‍ നോട്ടീസ് നല്‍കിയിരുന്നു. എന്നാല്‍, ബുധനാഴ്ച ഇരുവരും ഹാജരായില്ല.

കേസ് അന്വേഷിക്കുന്ന പ്രത്യേക സംഘം ബുധനാഴ്ച സിപിഎം കതിരൂര്‍ ലോക്കല്‍ സെക്രട്ടറി പൂത്തലത്ത് സുരേഷ് ബാബുവിനെ ചോദ്യം ചെയ്തിരുന്നു.
    
</TEXT>
</DOC>