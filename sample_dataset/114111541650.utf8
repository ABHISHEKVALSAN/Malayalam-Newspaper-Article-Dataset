<DOC>
<DOCNO>114111541650.utf8</DOCNO>
<TEXT>


           വിനീതമായി അപേക്ഷിക്കുന്നു    

Saturday 15 November 2014 3:09 pm IST

        സത്യന്‍ അന്തിക്കാട് സംവിധാനം നിര്‍വഹിച്ച് മോഹന്‍ലാലും മഞ്ജു വാര്യരും കേന്ദ്രകഥാപാത്രത്തെ അവതരിപ്പിക്കുന്ന ചിത്രത്തിന് ഒടുവില്‍ പേരിട്ടു-വിനീതമായി അപേക്ഷിക്കുന്നു.

കൊച്ചിയിലും പരിസര പ്രദേശങ്ങളിലുമായി ചിത്രീകരണം പുരോഗമിക്കുന്നു. പ്രമുഖ വനിതാ മാഗസിനിലെ സീനിയര്‍ റിപ്പോര്‍ട്ടറായ വിനീത് എന്‍. പിള്ള എന്ന കഥാപാത്രത്തെയാണ് മോഹന്‍ലാല്‍ അവതരിപ്പിക്കുന്നത്.

കുടുംബകോടതിലെ അഭിഭാഷകയായ ദീപ എന്ന കഥാപാത്രമായാണ് മഞ്ജു വേഷമിടുന്നത്. ഇരുവരും അഭിമുഖീകരിക്കുന്ന പ്രശ്‌നങ്ങളാണ് ചിത്രത്തിന്റെ ഇതിവൃത്തം. ഇന്നസെന്റ്, റീനു മാത്യൂസ്, ലെന തുടങ്ങിയവരും അഭിനയിക്കുന്നു.

പഴയകാല നടന്‍ ഡിസ്‌കോ രവീന്ദ്രന്റെ കഥയ്ക്ക് തിരക്കഥ രചിച്ചിരിക്കുന്നത് രഞ്ജന്‍ പ്രമോദാണ്. വിദ്യാസാഗറാണ് ഗാനങ്ങള്‍ ചിട്ടപ്പെടുത്തിയിരിക്കുന്നത്. ഫോട്ടോഗ്രഫി: സമീര്‍ താഹിര്‍. ആശിര്‍വാദ് സിനെമാസിന്റെ ബാനറില്‍ ആന്റണി പെരുമ്പാവൂരാണ് വിനീതമായി അപേക്ഷിക്കുന്നു നിര്‍മിക്കുന്നത്.
    
</TEXT>
</DOC>