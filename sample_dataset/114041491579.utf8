<DOC>
<DOCNO>114041491579.utf8</DOCNO>
<TEXT>


           യശോദ ബെന്നിന് ഭാരതരത്‌ന കൊടുക്കണം: തരുണ്‍ ഗോഗോയ്    

Monday 14 April 2014 2:06 pm IST

ഗുവഹാത്തി: നരേന്ദ്ര മോദിയുടെ ഭാര്യ യശോദ ബെന്നിന് ഭാരതരത്‌ന കൊടുക്കണമെന്ന് അസം മുഖ്യമന്ത്രി തരുണ്‍ ഗോഗോയ്. യശോദ ബെന്നിന് ഭാരതരത്‌ന നല്‍കണമെന്ന് ആവശ്യപ്പെട്ട് താന്‍ കത്തെഴുതുമെന്നും തെരഞ്ഞെടുപ്പ് പ്രചരണത്തിനിടെ തരുണ്‍ ഗോഗോയ് പറഞ്ഞു.

ഞാനവരെ നൂറ് തവണ അഭിവാദ്യം ചെയ്യുന്നെന്നും അടുത്ത പത്ത് ദിവസത്തിനുള്ളില്‍ യശോദ ബെന്നിന് ഭാരതരത്‌ന നല്‍കണമെന്നാവശ്യപ്പെട്ട് കത്തെഴുതുമെന്നും ഗോഗോയ് പറഞ്ഞു.

സമാധാനത്തിനുള്ള നോബല്‍ സമ്മാനത്തിനര്‍ഹയാണ് യശോദ ബെന്‍. കുറഞ്ഞപക്ഷം ഭാരതരത്‌നയെങ്കിലും നല്‍കണം തരുണ്‍ ഗോഗോയ് പറഞ്ഞു. ലോകം മുഴുവനുള്ള സ്ത്രീകളുടെ പ്രതീകമാണ് യശോദയെന്നും അവര്‍ ത്യാഗത്തിന്റെ പ്രതീകമാണെന്നും ഗോഗോയ് വ്യക്തമാക്കി.

വഡോദര മണ്ഡലത്തില്‍ നാമനിര്‍ദ്ദേശ പത്രിക സമര്‍പ്പിക്കുമ്പോഴാണ് താന്‍ വിവാഹിതനെന്ന് മോദി വ്യക്തമാക്കിയത്.
    
</TEXT>
</DOC>