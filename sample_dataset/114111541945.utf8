<DOC>
<DOCNO>114111541945.utf8</DOCNO>
<TEXT>


           ശബരിമല നട ഇന്ന് തുറക്കും    

Saturday 15 November 2014 10:59 pm IST

        ശബരിമല: വ്രതശുദ്ധിയുടെ ശരണാരവങ്ങള്‍ക്കിടയില്‍ മണ്ഡല-മകരവിളക്ക് തീര്‍ത്ഥാടനത്തിനായി ശബരിമലനട ഇന്ന് തുറക്കും. ദേശാന്തരങ്ങള്‍ പിന്നിട്ട് സ്വാമിദര്‍ശനംതേടി ദിനരാത്രങ്ങളെ രഥങ്ങളാക്കി ഭക്തകോടികള്‍ പ്രവഹിക്കും. കോടമഞ്ഞില്‍ മുങ്ങിയ മലമടക്കുകളിലാണ് ഇനി തീര്‍ത്ഥാടനപാതകള്‍ സംഗമിക്കുക.കാലാന്തരങ്ങള്‍ തൊഴുതുനിന്ന കലിയുഗവരദനെ വണങ്ങി മുക്തിനേടാന്‍ വൃശ്ചികപ്പുലരിക്ക് മുമ്പുതന്നെ സന്നിധാനം നിറഞ്ഞു.

ഇന്ന് വൈകിട്ട് 5.30ന് തന്ത്രി കണ്ഠര് രാജീവരരുടെ സാന്നിധ്യത്തിലാണ് മേല്‍ശാന്തി പി.എന്‍. നാരായണന്‍ നമ്പൂതിരി പൊന്നമ്പലനട തുറക്കുക. പുതിയ മേല്‍ശാന്തിമാരായ ഇ.എന്‍. കൃഷ്ണദാസ് നമ്പൂതിരിയുടെയും എസ്. കേശവന്‍ നമ്പൂതിരിയുടെയും സ്ഥാനാരോഹണ ചടങ്ങുകള്‍ സന്ധ്യയ്ക്ക് നടക്കും.
    
</TEXT>
</DOC>