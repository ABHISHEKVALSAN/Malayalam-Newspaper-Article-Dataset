<DOC>
<DOCNO>114062810731.utf8</DOCNO>
<TEXT>


           പേരിന്റെ പിന്നിലെ ശാസ്ത്രവും വിശ്വാസവും    

Saturday 28 June 2014 8:31 pm IST

സാരഥി കൃഷ്ണ സംഖ്യാശാസ്ത്രം പോലെ അത്ര പ്രസിദ്ധമല്ല നാമശാസ്ത്രം. ഒരു വ്യക്തിയുടെ, ഒരു സ്ഥാപനത്തിന്റെ പേര് എങ്ങനെ എഴുതുന്നു, എങ്ങനെ ഉച്ചരിക്കുന്നു എന്നതും നിര്‍ണായകമായതിനാല്‍ പേര് യഥാവിധി രൂപപ്പെടുത്തിയെടുക്കുന്ന ശാസ്ത്ര വിധിയാണ് നാമശാസ്ത്രം.
ഇംഗ്ലീഷിലെ 26 അക്ഷരങ്ങള്‍ക്കും പോസിറ്റീവ്, നെഗറ്റീവ് ഊര്‍ജ്ജം, ശക്തി, തരംഗദൈര്‍ഘ്യം എന്നിവയുണ്ടെന്നു കണക്കാക്കി പ്രസ്തുത ഊര്‍ജ്ജം അനുകൂലമാക്കുന്നതാണ് നാമശാസ്ത്രത്തിന്റെ അടിസ്ഥാനം. വികാസം, ശബ്ദം, വൈകാരിക നിയന്ത്രണം ഇവയില്‍ അന്തര്‍ലീനമായ ശക്തിയാണ് അക്ഷരോര്‍ജ്ജം. ഇതാണ് നാമശാസ്ത്രത്തിന്റെ ശക്തി. പേരില്‍ ചില മാറ്റങ്ങള്‍ നിര്‍ദ്ദേശിക്കുക വഴി ജീവിതത്തില്‍ വലിയ മാറ്റങ്ങള്‍ സംഭവിക്കുന്നുവെന്ന് നാമശാസ്ത്ര വാദികള്‍ അവകാശപ്പെടുന്നു. 
</TEXT>
</DOC>