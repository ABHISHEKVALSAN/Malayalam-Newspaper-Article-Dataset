<DOC>
<DOCNO>114020473097.utf8</DOCNO>
<TEXT>


           പൂനെയില്‍ ബസ് മറിഞ്ഞ് 10 മരണം    

Tuesday 4 February 2014 1:39 pm IST

പൂനെ: മഹാരാഷ്ട്രയിലെ സത്താറ ജില്ലയില്‍ ബസ് മലയിടുക്കിലേക്ക് മറിഞ്ഞുണ്ടായ അപടത്തില്‍ പത്ത് പേര്‍ മരിച്ചു. 30 പേര്‍ക്ക് പരിക്കേറ്റിട്ടുണ്ട്. ജില്ലയിലെ ഖണ്ടാലയിലാണ് അപകടം.

ഗുജറാത്തിലേക്ക് പോയ ബസാണ് തിങ്കളാഴ്ച രാത്രി 10.30ന് അപകടത്തില്‍ പെട്ടത്. കണ്ടെയ്‌നര്‍ പിന്നിലായി ഇടിച്ചതിനെ തുടര്‍ന്ന് ബസ് മലയിടുക്കിലേക്ക് മറിയുകയായിരുന്നു.

തുടര്‍ന്ന് വാഹനങ്ങള്‍ കൂട്ടിയിടിക്കുകയും മറ്റു കാറുകള്‍ക്ക് കേട് സംഭവിക്കുകയും ചെയ്തതായാണ് റിപ്പോര്‍ട്ടുകള്‍. പരിക്കേറ്റവരെ സമീപത്തെ ആശുപത്രികളില്‍ പ്രവേശിപ്പിച്ചിരിക്കുകയാണ്. കഴിഞ്ഞ മാസമുണ്ടായ സമാന അപകടത്തില്‍ ഒമ്പത് പേര്‍ സംഭവ സ്ഥലത്ത് വച്ച് തന്നെ മരണപ്പെട്ടിരുന്നു.
    
</TEXT>
</DOC>