<DOC>
<DOCNO>114100929942.utf8</DOCNO>
<TEXT>


           മത്തായി  കുഴപ്പക്കാരനല്ല    

Thursday 9 October 2014 2:53 pm IST

        ജയസൂര്യയും ഭാമയും മുഖ്യ കഥാപാത്രങ്ങളായി എത്തുന്ന ചിത്രമാണ് 'മത്തായി കുഴപ്പക്കാരനല്ല'. അക്കു അക്ബര്‍ സംവിധാനം ചെയ്യുന്ന ചിത്രത്തില്‍ ഓട്ടോറിക്ഷ ഡ്രൈവറുടെ വേഷമാണ് ജയസൂര്യക്ക്. എല്ലാവരേയും സഹായിക്കാനെത്തുകയും ഒടുവില്‍ കുഴപ്പത്തില്‍ ചെന്നുചാടുകയും ചെയ്യുന്ന മത്തായിയിലൂടെയാണ് കഥ പുരോഗമിക്കുന്നത്. മുകേഷും ലക്ഷ്മി ഗോപാലസ്വാമിയും ഉള്‍പ്പടെ വന്‍ താരനിരയാണ് ചിത്രത്തിലുള്ളത്. ശ്രീജിത്ത് രവി, അജു വര്‍ഗീസ്, തെസ്‌നി ഖാന്‍, ശശി കലിംഗ, ജയരാജ് വാരിയര്‍ തുടങ്ങിയവരാണ് മറ്റുതാരങ്ങള്‍. ആന്റോ ജോസഫ് ഫിലിം കമ്പനിയുടെ ബനറില്‍ ആന്റോ ജോസഫാണ് ചിത്രം നിര്‍മിക്കുന്നത്.
    
</TEXT>
</DOC>