<DOC>
<DOCNO>114032887201.utf8</DOCNO>
<TEXT>


           മദനിക്ക്‌ ജാമ്യമില്ല    

Friday 28 March 2014 10:00 pm IST

        ന്യൂദല്‍ഹി: കര്‍ണ്ണാടകത്തിലെ കോണ്‍ഗ്രസ്‌ സര്‍ക്കാര്‍ എതിര്‍ത്തതിനെ തുടര്‍ന്ന്‌ പിഡിപി ചെയര്‍മാന്‍ അബ്ദുള്‍ നാസര്‍ മദനിക്ക്‌ സുപ്രീംകോടതി ജാമ്യം അനുവദിച്ചില്ല. എന്നാല്‍ മദനിക്ക്‌ മതിയായ ചികിത്സ ഉറപ്പാക്കണമെന്ന്‌ കോടതി ആവശ്യപ്പെട്ടു. മദനിയെ ഇന്ന്‌ മണിപ്പാല്‍ ആശുപത്രിയില്‍ പ്രവേശിപ്പിക്കണമെന്നും മെഡിക്കല്‍ റിപ്പോര്‍ട്ട്‌ തിങ്കളാഴ്ച ഹാജരാക്കണമെന്നും കോടതി നിര്‍ദ്ദേശിച്ചു. ജസ്റ്റിസ്‌ ബി.എസ്‌. ചൗഹാന്‍ അദ്ധ്യക്ഷനായ ബെഞ്ചാണ്‌ ജാമ്യാപേക്ഷ തള്ളിയത്‌. ഉപാധികളോടെ ജാമ്യം നല്‍കണം, എറണാകുളത്തെ സ്വകാര്യ ആശുപത്രിയില്‍ സ്വന്തം ചെലവില്‍ ചികിത്സ തേടാന്‍ അനുവദിക്കണം എന്നീ ആവശ്യങ്ങളാണ്‌ കോടതി തള്ളിയത്‌.
    
</TEXT>
</DOC>