<DOC>
<DOCNO>114032285345.utf8</DOCNO>
<TEXT>


           ബിജെപി കുന്നത്തുനാട്‌ തെരഞ്ഞെടുപ്പ്‌ കണ്‍വെന്‍ഷന്‍ നടത്തി    

Saturday 22 March 2014 9:17 pm IST

        കിഴക്കമ്പലം: കുന്നത്തുനാട്‌ നിയോജകമണ്ഡലം ബിജെപി തെരഞ്ഞെടുപ്പ്‌ കണ്‍വെന്‍ഷന്‍ കോലഞ്ചേരി വ്യാപാര ഭവനില്‍ നടന്നു. ബിജെപി മണ്ഡലം പ്രസിഡന്റ്‌ വി.എന്‍. വിജയന്‍ അദ്ധ്യക്ഷത വഹിച്ചു. കണ്‍വെന്‍ഷനില്‍ ചാലക്കുടി പാര്‍ലമെന്റ്‌ മണ്ഡലം തെരഞ്ഞെടുപ്പ്‌ രക്ഷാധികാരി നെടുമ്പാശ്ശേരി രവി ഉദ്ഘാടനം ചെയ്തു. മണ്ഡലം ജനറല്‍ സെക്രട്ടറി മനോജ്‌ മനക്കേകര സ്വാഗതം പറഞ്ഞു. ജില്ല സെക്രട്ടറി ബ്രഹ്മരാജ്‌, മഹിള മോര്‍ച്ച ജില്ല വൈസ്‌ പ്രസിഡന്റ്‌ പ്രസന്ന വാസുദേവ്‌, പട്ടികജാതി മോര്‍ച്ച സംസ്ഥാന സെക്രട്ടറി രേണുക പെരുമ്പാവൂര്‍, ജില്ല നേതാക്കളായ പി.പി. രവി, എ. ചന്ദ്രമോഹന്‍, ടി.കെ. സുകുമാരന്‍, പി.എന്‍. മോഹനന്‍, ശ്രീജ മനോജ്‌, ആര്‍എസ്‌എസ്‌ സമ്പര്‍ക്ക പ്രമുഖ്‌ വിനോദ്‌ തുടങ്ങിയ നോതാക്കള്‍ പങ്കെടുത്തു. തുടര്‍ന്ന്‌ സ്ഥാനാര്‍ത്ഥിയുടെ റോഡ്‌ ഷോയും ഉണ്ടായിരുന്നു. 
    
</TEXT>
</DOC>