<DOC>
<DOCNO>114051900961.utf8</DOCNO>
<TEXT>


           കടിഞ്ഞൂല്‍ പ്രസവത്തില്‍ പ്രിന്‍സിക്ക്‌ നാല്‌ കണ്മണികള്‍     

Monday 19 May 2014 9:42 pm IST

ചേര്‍ത്തല: കുട്ടികളില്ലാതെ ഏറെക്കാലം വിഷമിച്ച ദമ്പതികള്‍ക്ക്‌ ഒറ്റ പ്രസവത്തില്‍ നാല്‌ കുട്ടികള്‍. ഒറ്റമശേരി കുരിശുങ്കല്‍ ജോസഫിന്റെ ഭാര്യ പ്രിന്‍സിയാണ്‌ അഞ്ച്‌ വര്‍ഷത്തെ കാത്തിരിപ്പിന്‌ ശേഷം നാല്‌ കുട്ടികളെ പ്രസവിച്ചത്‌. മൂന്ന്‌ ആണ്‍കുഞ്ഞുങ്ങളും ഒരു പെണ്‍കുഞ്ഞുമാണ്‌ ജനിച്ചത്‌. ചേര്‍ത്തലയിലെ സ്വകാര്യ ആശുപത്രിയില്‍ അമ്മയും കുഞ്ഞുങ്ങളും സുഖമായിരിക്കുന്നു. കുട്ടികള്‍ ഇല്ലാതിരുന്നതിനെ തുടര്‍ന്ന്‌ ഏറെനാളായി ഇവിടെ ചികിത്സയിലായിരുന്നു. ഡോ. ജയതാ സാമന്തയുടെ നേതൃത്വത്തിലുള്ള സംഘമാണ്‌ കുട്ടികളെയും അമ്മയെയും പരിചരിക്കുന്നത്‌. കെട്ടിട നിര്‍മാണ തൊഴിലാളിയാണ്‌ ജോസഫ്‌.
    
</TEXT>
</DOC>