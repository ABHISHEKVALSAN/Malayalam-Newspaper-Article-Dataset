<DOC>
<DOCNO>114092025761.utf8</DOCNO>
<TEXT>


           ലൈറ്റ് ആന്‍ഡ് സൗണ്ട് ജില്ലാ സമ്മേളനം    

Saturday 20 September 2014 10:20 pm IST

        പാലാ: ലൈറ്റ് ആന്‍ഡ് സൗണ്ട് വെല്‍ഫെയര്‍ അസോസിയേഷന്‍ ജില്ലാ സമ്മേളനം 25, 26 തീയതികളില്‍ പാലായില്‍ നടക്കുമെന്ന് ഭാരവാഹികള്‍ അറിയിച്ചു. 25ന് ജില്ലയുടെ വിവിധ ഭാഗങ്ങളില്‍ നിന്ന് വിളംബര ഘോഷയാത്ര 6ന് മുനിസിപ്പല്‍ ടൗണ്‍ ഹാളില്‍ എത്തും. തുടര്‍ന്ന് ജില്ലാ പ്രസിഡന്റ് റോബര്‍ട്ട് മാത്യു പതാക ഉയര്‍ത്തും.

26ന് രാവിലെ 10ന് നടക്കുന്ന പ്രതിനിധി സമ്മേളനം ചീഫ് വിപ്പ് പി.സി. ജോര്‍ജ്ജ് ഉദ്ഘാടനം ചെയ്യും. റോബര്‍ട്ട് മാത്യു അദ്ധ്യക്ഷത വഹിക്കും. സംസ്ഥാന ജനറല്‍ സെക്രട്ടറി സി.വി. ഏംഗത്സ് മുഖ്യപ്രഭാഷണം നടത്തും. ജില്ലാ ഭാരവാഹികളായ പി.വി. സുരേന്ദ്രന്‍, രമേഷ്ബാബു, എ. ബഷീര്‍കുട്ടി, രാജന്‍ ഫിലിപ്പ്, മധു മധുരിമ, ജയകുമാര്‍, അലിസണ്‍, രാജശേഖരന്‍, അന്‍സാര്‍, തമ്പി നാഷണല്‍, സി.പി. ദാസന്‍, പി.എച്ച്. ഇക്ബാല്‍ എന്നിവര്‍ പ്രസംഗിക്കും. വൈകിട്ട് 4.30ന് പ്രകടനം നടക്കും. 5.30ന് പുഴക്കര മൈതാനിയില്‍ നടക്കുന്ന പൊതുസമ്മേളനം മന്ത്രി കെ.എം. മാണി ഉദ്ഘാടനം ചെയ്യും. ഉഴവൂര്‍ വിജയന്‍ മുഖ്യപ്രഭാഷണം നടത്തും. വിദ്യാഭ്യാസ പുരസ്‌കാര വിതരണം കെ. സുരേഷ്‌കുറുപ്പ് എംഎല്‍എയും സംഘടനാ സ്ഥാപക നേതാക്കളെ ആദരിക്കല്‍ മോന്‍സ് ജോസഫ് എംഎല്‍എയും മുതിര്‍ന്ന സംഘടനാംഗം അബ്ദുള്‍ ഖാദറിനെ ആദരിക്കല്‍ ജോസഫ് വാഴയ്ക്കന്‍ എംഎല്‍എയും മികച്ച മേഖലകള്‍ക്കുള്ള സമ്മാനദാനം മുനിസിപ്പല്‍ ചെയര്‍മാന്‍ കുര്യാക്കോസ് പടവനും നിര്‍വ്വഹിക്കും.

നേതാക്കളായ മംഗളാനന്ദന്‍, റഷീദ് കലയന്താനി, എം.കെ. ഷിബു, ടോമി കല്ലാനി, വക്കച്ചന്‍ മറ്റത്തില്‍, ഇ.എസ്. ബിജു, അഡ്വ. എന്‍. കെ. നാരായണന്‍ നമ്പൂതിരി, സി.കെ. ശശിധരന്‍, പി.എം. ഷെരീഫ്, രാജീവ് കുറവിലങ്ങാട്, മനോജ് മാത്യു എന്നിവര്‍ പ്രസംഗിക്കും.
    
</TEXT>
</DOC>