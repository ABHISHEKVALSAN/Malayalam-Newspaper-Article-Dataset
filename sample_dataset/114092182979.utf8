<DOC>
<DOCNO>114092182979.utf8</DOCNO>
<TEXT>


           സ്വപ്നങ്ങളും വാഗ്ദാനങ്ങളും മാത്രം    

Sunday 21 September 2014 10:11 am IST

സംസ്ഥാനത്തെ പട്ടികജാതി സംവരണമണ്ഡല ങ്ങളിലൊന്നായിരുന്ന ഒറ്റപ്പാലത്തെ രൂപത്തിലും പേരിലും മാറ്റം വരുത്തി കഴിഞ്ഞ ലോക്സഭ തെരഞ്ഞെടുപ്പില്‍ ഉദയം ചെയ്തതാണ്‌ ആലത്തൂര്‍ മണ്ഡലം. ആദ്യ തെരഞ്ഞെടുപ്പില്‍ ഒരു കന്നിക്കാരനെ തന്നെ ആലത്തൂര്‍ക്കാര്‍ വിജയിപ്പിച്ചു. എന്നാല്‍ സ്വപ്നങ്ങളും വാഗ്ദാനങ്ങളും ഫലപ്രപ്തിയിലെത്തിക്കാന്‍ കരിമ്പനകളുടെ നാട്ടിലെ ഈ കന്നിക്കാരന്‌ സാധിച്ചില്ലായെന്നതാണ്‌ യാഥാര്‍ത്ഥ്യം. അതിന്റെ ഏല്ലാ ക്ഷീണവും മറച്ച്‌ പിടിച്ച്‌ കൊണ്ടാണ്‌ രണ്ടാം മൂഴത്തിന്‌ സിപിഎം എം പി പി.കെ ബിജു രംഗത്തിറങ്ങുന്നത്‌.പാലക്കാട്ടെ നാല്‌ നിയോജകമണ്ഡലങ്ങളും തൃശൂര്‍ ജില്ലയിലെ മൂന്ന്‌ മണ്ഡലങ്ങളും ഉള്‍പ്പെട്ടതാണ്‌ ആലത്തൂര്‍. ചിറ്റൂര്‍, നെന്മാറ, തരൂര്‍, ആലത്തൂര്‍, ചേലക്കര, വടക്കാഞ്ചേരി, കുന്നംകുളം എന്നീ നിയമസഭാ മണ്ഡലങ്ങളാണ്‌ മണ്ഡലത്തിന്റെ പരിധിയില്‍ ഉള്‍പ്പെടുന്നത്‌. ഇവിടെയല്ലാം കഴിഞ്ഞ അഞ്ചു വര്‍ഷം കൊണ്ട്‌ നടപ്പിലാക്കിയ പ്രവര്‍ത്തനങ്ങളുടെ നീണ്ട പട്ടികയുമായാണ്‌ എം പിയുടെ വോട്ട്‌ തേടിയുള്ള പുറപ്പാട്‌. 
ഇതിനായി പുറത്തിറക്കിയിരിക്കുന്നതാകട്ടെ പതിനായിരങ്ങള്‍ ചെലവഴിച്ചുള്ള മള്‍ട്ടികളര്‍ പുസ്തകവും. മുളംകുന്നത്തുകാവ്‌ മെഡിക്കല്‍ കോളേജ്‌, കൊടുവായൂര്‍ ബസ്‌ സ്റ്റാന്റ്‌, വടക്കാഞ്ചേരി ഗവ. ബോയ്സ്‌ ഹയര്‍ സെക്കണ്ടറി സ്കൂള്‍, പൂപ്പാറ ആദിവാസി കോളനി വൈദ്യുതീകരണം, സ്വാമി ദുരൈ കുടിവെള്ളപദ്ധതി, മാടമ്പാറ കുടിവെള്ളപദ്ധതി, അയിലൂര്‍ കൊടിക്കരിമ്പുപാലം, തെക്കുംകര കാക്കിനിക്കാട്‌ ട്രൈബല്‍ എല്‍.പി സ്കൂള്‍ എന്നിവിടങ്ങളില്‍ നടത്തിയ പ്രവര്‍ത്തനങ്ങളും, റോഡ്‌ നിര്‍മ്മാണ പദ്ധതികള്‍, ഗ്രാമീണ വൈദ്യുതികരണ പദ്ധതികള്‍ എന്നിവയെല്ലാം തന്റെ നേട്ടമായി ബിജു പറയുന്നു.v
എന്നാല്‍ കഴിഞ്ഞ അഞ്ചു വര്‍ഷമായി എം പിയുടെ സാന്നിദ്ധ്യം മണ്ഡലത്തില്‍ ഉണ്ടായിരുന്നില്ലെന്ന്‌ ബിജെപി ജില്ലാ ജനറല്‍ സെക്രട്ടറി പി വേണുഗോപാല്‍ ചുണ്ടിക്കാട്ടുന്നു. പട്ടികജാതി സമൂഹം ഏറെയുള്ള മണ്ഡലത്തില്‍ അവരുടെ ക്ഷേമത്തിന്‌ വേണ്ടിയുള്ള ഒരു സമീപനവും എം പിയുടെ ഭാഗത്ത്‌ നിന്ന്‌ ഉണ്ടായിട്ടില്ലെന്നും അദ്ദേഹം പറഞ്ഞും. പട്ടികജാതി-പട്ടികവര്‍ഗ്ഗ സമൂഹത്തെ ഏറെ ബാധിക്കുന്ന രംഗനാഥന്‍ കമ്മിഷന്‍ റിപ്പോര്‍ട്ടിനെതിരെ ഭാരതമൊട്ടാകെ പ്രതിഷേധം ഉയര്‍ന്നപ്പോള്‍ റിപ്പോര്‍ട്ടിനെ അനുകുലിക്കുന്ന സമീപനമാണ്‌ എം പി സ്വീകരിച്ചതെന്ന്‌ വേണുഗോപാല്‍ കുറ്റപ്പെടുത്തി.
ഇതിലുടെ പട്ടികജാതി സമൂഹത്തെ എം പിയും അദ്ദേഹത്തിന്റെ പാര്‍ട്ടിയുംവഞ്ചിക്കുകയായിരുന്നുവെന്നും വേണുഗോപാല്‍ പറഞ്ഞു. എംപി അവകാശപ്പെടുന്ന വികസനം എന്ന്‌ പറയുന്നത്‌ ഒരോ എം പി മാര്‍ക്കും നല്‍കുന്ന ഫണ്ട്‌ വീതം വെച്ച്‌ നല്‍കി എന്നുളളതാണ്‌. ഇതിന്‌ കോടികള്‍ ചെലവിട്ട്‌ ഒരു ജനപ്രതിനിധിയെ തെരഞ്ഞെടുക്കേണ്ട ആവശ്യകത ഇല്ലെന്നും ഉദ്യേഗസ്ഥര്‍ക്ക്‌ ചെയ്യാവുന്ന കാര്യം മാത്രമേ ഉള്ളുവെന്നും വേണുഗോപാല്‍ പറയുന്നുകാര്‍ഷികമേഖലയിലെ പ്രശ്നങ്ങള്‍ക്കും . ചിറ്റൂര്‍ മേഖലയില്‍ നെല്‍കര്‍ഷകര്‍ നേരിടുന്ന പ്രശ്നങ്ങള്‍ക്കും പരിഹാരം കണ്ടെത്താന്‍ എം പിക്ക്‌ സാധിച്ചില്ലെന്ന്‌ ചുണ്ടികാണിക്കപ്പടുന്നു. കൊല്ലംങ്കോട്‌- തൃശ്ശൂര്‍ റെയില്‍വേ വികസനം, ദേശിയപാത വികസനം, നെല്ലിയാമ്പതി ടുറിസം എന്നിവയെല്ലാം സ്വപ്ന പദ്ധതികളായി കിടക്കുകയാണ്‌. അത്‌ കൊണ്ട്‌ വീണ്ടും വോട്ട്‌ തേടാന്‍ അദ്ദേഹത്തിന്‌ യോഗ്യതയില്ലെന്നും വേണുഗോപാല്‍ പറയുന്നു
കാര്‍ഷിക വ്യത്തികൊണ്ട്‌ ഉപജീവനം നടത്തുന്ന ആലത്തുരിലെ കര്‍ഷകരെ പാടെ അവഗണിച്ച സമീപനമായിരുന്നു എം പിയുടെതെന്ന്‌ എതിര്‍ സ്ഥാനാര്‍ത്ഥിയായിരുന്ന യുഡിഎഫിലെ എന്‍ കെ സുധീര്‍ പറയുന്നു. പറമ്പികുളം-ആളിയാര്‍ പദ്ധതിയില്‍ നിന്ന്‌ കൃത്യ സമയത്ത്‌ കര്‍ഷകര്‍ വെള്ളം എത്തിക്കുന്നതില്‍ യാതൊരു തരത്തിലുള്ള ഇടപെടലുകള്‍ നടത്താന്‍ എംപിക്ക്‌ സാധിച്ചില്ല. മണ്ഡലത്തില്‍ കുറച്ച്‌ എം പി ഫണ്ട്‌ ചെലവഴിച്ചതല്ലാതെ അടിസ്ഥാനപരമായ വികസനം കൊണഅടു വരുന്നതില്‍ എം പി പരാജയമായിരുന്നു. കുറെ ആവശ്യങ്ങള്‍ക്ക്‌ നിവേദനം നല്‍കി നല്‍കി മിണ്ടാതിരിക്കുക മാത്രമാണ്‌ അദ്ദഹം ചെയ്തതെന്നും സുധീര്‍ പറയുന്നു.നിരവധി മേല്‍പ്പാലങ്ങളാണ്‌ പണി പൂര്‍ത്തിയാകതെ ഇപ്പോഴും കിടക്കുന്നത്‌. 
കൃഷ്ണകുമാര്‍ ആമലത്ത്‌

</TEXT>
</DOC>