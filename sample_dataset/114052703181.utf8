<DOC>
<DOCNO>114052703181.utf8</DOCNO>
<TEXT>


           സര്‍ക്കാര്‍ നയപരിപാടികള്‍ വെബ്‌സൈറ്റിലൂടെ ലഭിക്കും    

Tuesday 27 May 2014 12:44 am IST

ന്യൂദല്‍ഹി:  നരേന്ദ്ര മോദി പതിനഞ്ചാമത് പ്രധാനമന്ത്രിയായി സത്യപ്രതിജ്ഞ ചെയ്ത്  അധികാരമേറ്റ് സെക്കന്റുകള്‍ക്കുള്ളില്‍ പുതിയ പ്രധാനമന്ത്രിയുടെ വെബ്  സൈറ്റും ലൈവായി.
പുതിയ സൈറ്റ് സന്ദര്‍ശിക്കുന്നവരെ  നമസ്‌തേ എന്ന ആശംസയോടെയാണ്  മോദി സ്വാഗതം ചെയ്യുന്നത്.”
2014   മെയ് പതിനാറിന് ഇന്ത്യയിലെ ജനങ്ങള്‍ അവരുടെ വിധി എഴുതി. അവര്‍  വികസനത്തിനും സദ്ഭരണത്തിനും സ്ഥിരതയ്ക്കും ജനവിധി നല്‍കി.മോദി പുതിയ  വെബ്‌സൈറ്റില്‍ കുറിച്ചു.ഇന്ത്യയുടെ വികസന യാത്രയെ പുതിയ ഉയരങ്ങളില്‍  എത്തിക്കാന്‍ ഞങ്ങള്‍ നിങ്ങളുടെ പിന്തുണയും അനുഗ്രഹങ്ങളുംസജീവ  പങ്കാളിത്തവും  തേടുകയാണ്. നമുക്കൊന്നിച്ച് ഇന്ത്യയ്ക്ക് മഹത്തായ ഭാവി  രചിക്കാം. ശക്തമായ. വികസിതമായ ഇന്ത്യയെ നമുക്കൊന്നിച്ച് സ്വപ്‌നം  കാണാം.മോദി തുടര്‍ന്നു. പുതിയ വെബ്‌സൈറ്റ് ഇന്റര്‍ആക്ടീവായിരിക്കുമെന്നും  മോദി പറഞ്ഞു.
നേരിട്ടുള്ള ആശയവിനിമയത്തിനുള്ള മാധ്യമമാണ് ഈ വെബ്‌സൈറ്റ്.  ലോകമെങ്ങുമുള്ള ജനങ്ങളുമായി ആശയവിനിമയം നടത്താനുള്ള,സങ്കേതിക വിദ്യയുടെയും  നവമാധ്യമങ്ങളുടേയും  ശക്തിയില്‍ ഞാന്‍ വിശ്വസിക്കുന്നു. നമ്മുടെ   അഭിപ്രായങ്ങള്‍ പങ്കിടാനും കേള്‍ക്കാനും പഠിക്കാനും ഈ വേദി  ഉപയുക്തമാകുമെന്ന് ഞാന്‍ പ്രതീക്ഷിക്കുന്നു.ഈ വെബ്‌സൈറ്റിലൂടെ എന്റെ  പ്രസംഗങ്ങളുടെ,എന്റെ പരിപാടികളുടെ, വിദേശ സന്ദര്‍ശനങ്ങളുടെയെല്ലാം വിവരം  നിങ്ങള്‍ക്കും ലഭിക്കും. കേന്ദ്ര സര്‍ക്കാരിന്റെ പുതിയ പുതിയ പരിപാടികളുടെ  വിവരങ്ങളും ഇതുവഴി ലഭിക്കും. മോദി തുടര്‍ന്നു.
    
</TEXT>
</DOC>