<DOC>
<DOCNO>114061207348.utf8</DOCNO>
<TEXT>


           ലാല്‍ ജോസിന്റെ വിദേശ കാറോട്ട മോഹത്തിന്‌ മോട്ടോര്‍വാഹന വകുപ്പിന്റെ പച്ചക്കൊടി     

Thursday 12 June 2014 10:15 pm IST

കാക്കനാട്‌: സംവിധായകന്‍ ലാല്‍ജോസിന്റെ സാഹസിക സഞ്ചാര യാത്രക്ക്‌ പച്ചക്കൊടി കാട്ടി മോട്ടോര്‍വാഹന വകുപ്പ്‌ ഇന്നലെ അദ്ദേഹത്തിന്‌ ഇന്റര്‍നാഷണല്‍ ഡ്രൈവിംഗ്‌ പെര്‍മിറ്റ്‌ നല്‍കി. എറണാകുളം ആര്‍റ്റിഒ ബി.ജെ. ആന്റണിയാണ്‌ പെര്‍മിറ്റ്‌ നല്‍കിയത്‌.
27 രാജ്യങ്ങളില്‍ കാറില്‍ സഞ്ചരിക്കുന്നതിനു വേണ്ടിയാണ്‌ പെര്‍മിറ്റ്‌. തിങ്കളാഴ്ച കൊച്ചിയില്‍ നിന്നും ഫോര്‍ഡ്‌ എന്‍ഡവര്‍ കാറിലാണ്‌ കൂട്ടുകാരോടൊത്ത്‌ ലാല്‍ജോസ്‌ പോകുന്നത്‌. 75 ദിവസം കൊണ്ട്‌ 24,000 കി.മി. സഞ്ചരിക്കുകയാണ്‌ ലക്ഷ്യം. മൊത്തം 75 ലക്ഷം രൂപ ചെലവ്‌ വരുമെന്നാണ്‌ കണക്കുകൂട്ടലെന്ന്‌ ലാല്‍ജോസ്‌ പറഞ്ഞു. സുരേഷ്‌ ജോസഫ്‌ ,പത്ര പ്രവര്‍ത്തകന്‍ ബൈജു. എന്‍.നായര്‍ എന്നിവരാണ്‌ യാത്രയിലുണ്ടാവുക.
ഇന്നലെ ഉച്ചക്ക്‌ ഒരുമണിയോടെ ആര്‍ റ്റി ആഫീസില്‍ എത്തിയ ഇദ്ദേഹം 800 രൂപ ഫീസ്‌ അടച്ചാണ്‌ പെര്‍മിറ്റ്‌ കരസ്ഥമാക്കിയത്‌. 
    
</TEXT>
</DOC>