<DOC>
<DOCNO>114031984463.utf8</DOCNO>
<TEXT>


           കണ്ണൂരില്‍ കെ.സുധാകരനു നേരെ കയ്യേറ്റ ശ്രമം    

Wednesday 19 March 2014 2:09 pm IST

കണ്ണൂര്‍: കണ്ണൂര്‍ ലോക്‌സഭാ മണ്ഡലത്തിലെ യുഡിഎഫ് സ്ഥാനാര്‍ത്ഥി കെ. സുധാകരന് നേരെ കയ്യേറ്റശ്രമം നടന്നതായി പരാതി. പ്രചരണത്തിനിടെ മട്ടന്നൂര്‍ പഴശ്ശിരാജ കോളേജില്‍ വിദ്യാര്‍ഥികളോട് വോട്ട് അഭ്യര്‍ഥിക്കാന്‍ എത്തിയപ്പോഴാണ് കയ്യേറ്റശ്രമം ഉണ്ടായത്.

കോളേജ് ക്യാമ്പസില്‍ എംപിയുടെ കാര്‍ പാര്‍ക്ക് ചെയ്തിരുന്ന പുല്‍മേടിന് തീപടര്‍ന്നതാണ് അനിഷ്ടസംഭവങ്ങള്‍ക്ക് തുടക്കമായത്. സംഭവവുമായി ബന്ധപ്പെട്ട് എസ്എഫ്‌ഐയും കെഎസ്‌യുവും പരസ്പരം ആരോപണമുന്നയിച്ചതോടെ പ്രശ്‌നം വഷളാകുകയായിരുന്നു.

എസ്എഫ്‌ഐ പ്രവര്‍ത്തകര്‍ കയ്യേറ്റം ചെയ്തതായാണ് പരാതി. ഇതിനിടെയാണ് സുധാകരന് നേരെ കയ്യേറ്റ ശ്രമം ഉണ്ടായത്. സംഭവത്തില്‍ അഞ്ചിലേറെ പേര്‍ക്ക് പരിക്കേറ്റു.

അതേസമയം അബ്ദുള്ളക്കുട്ടി എംഎല്‍എയ്‌ക്കെതിരായ പ്രതിഷേധം മാത്രമാണ് തങ്ങള്‍ നടത്തിയതെന്ന് എസ്എഫ്‌ഐ അറിയിച്ചു.
    
</TEXT>
</DOC>