<DOC>
<DOCNO>114091820729.utf8</DOCNO>
<TEXT>


           ഗവര്‍ണര്‍ നിയമനത്തില്‍ അഭിപ്രായം ചോദിച്ചിട്ടില്ല: മുഖ്യമന്ത്രി    

Thursday 18 September 2014 12:36 pm IST

        കോഴിക്കോട്: സുപ്രീംകോടതി മുന്‍ ചീഫ് ജസ്റ്റീസ് പി.സദാശിവത്തെ കേരള ഗവര്‍ണറാക്കാനുള്ള തീരുമാനത്തില്‍ മുഖ്യമന്ത്രി ഉമ്മന്‍ ചാണ്ടി അതൃപ്തി രേഖപ്പെടുത്തി. ഗവര്‍ണറെ നിയമിക്കുന്നതിന് മുമ്പായി സംസ്ഥാനത്തോട് അഭിപ്രായം ചോദിക്കുന്ന പതിവുണ്ടെന്നും എന്നാല്‍ ഈ കാര്യത്തില്‍ അത് സംഭവിച്ചിട്ടില്ലെന്നും മുഖ്യമന്ത്രി വ്യക്തമാക്കി. പത്രവാര്‍ത്തകള്‍ കണ്ട് ഇത് സംബന്ധിച്ച് പ്രതികരിക്കാനില്ലെന്നും അദ്ദേഹം കൂട്ടിച്ചേര്‍ത്തു.

അതേസമയം സുപ്രീംകോടതി ചീഫ് ജസ്റ്റീസ് ആയിരുന്ന ആളെ ഗവര്‍ണറായി നിയമിക്കുന്നത് അസാധാരണ നടപടിയാണെന്നായിരുന്നു രമേശ് ചെന്നിത്തലയുടെ പ്രതികരണം. ചീഫ് ജസ്റ്റീസിന്റേത് ഗവര്‍ണറെക്കാളെല്ലാം ഉയര്‍ന്ന മഹനീയമായ പദവിയാണെന്നും കീഴ്‌വഴക്കങ്ങള്‍ പാലിക്കാതെയാണ് നിയമന നീക്കമെന്നും ചെന്നിത്തല പറഞ്ഞു.
    
</TEXT>
</DOC>