<DOC>
<DOCNO>114111240638.utf8</DOCNO>
<TEXT>


           അഞ്ചു കിലോയുടെ  സിലിണ്ടര്‍ വരുന്നു    

Wednesday 12 November 2014 1:51 am IST

        ന്യൂദല്‍ഹി: സാധാരണക്കാരെയും സാമ്പത്തികമായി പിന്നാക്കം നില്‍ക്കുന്നവരെയും ലക്ഷ്യമിട്ട് സബ്‌സിഡി നിരക്കില്‍ അഞ്ചു കിലോ ഗ്യാസ് സിലിണ്ടറുകള്‍ വിതരണം ചെയ്യാന്‍ കേന്ദ്ര സര്‍ക്കാര്‍ ഒരുങ്ങുന്നു. എല്ലാ ഉപഭോക്താക്കള്‍ക്കും ആദ്യം 810 രൂപ നല്‍കി ഗ്യാസ് വാങ്ങാന്‍ കഴിയില്ല. അതിനാല്‍ രണ്ടു രൂപയ്ക്ക് ഷാംപൂ പായ്ക്കറ്റ് കിട്ടുന്നതുപോലെ കുറഞ്ഞ വിലയ്ക്ക് 5 കിലോ ഗ്യാസും ലഭ്യമാക്കും. സബ്‌സിഡിയുള്ള ഗ്യാസാകും ഇത്, പെട്രോളിയം മന്ത്രി ദേവേന്ദ്ര പ്രധാന്‍ പറഞ്ഞു.

ജനുവരി ഒന്നുമുതല്‍ സബ്‌സിഡി അവരവരുടെ ബാങ്ക് അക്കൗണ്ടില്‍ വരും. 14.2 കിലോയുള്ള ഗ്യാസ് സിലിണ്ടര്‍ ആദ്യം 810 രൂപ നല്‍കി വാങ്ങണം. സബ്‌സിഡിത്തുകയായ 393 രൂപ അടുത്ത ദിവസം തന്നെ ബാങ്ക് അക്കൗണ്ടില്‍ വരും. ഒരു വര്‍ഷം 12 സിലിണ്ടറുകളാണ് സബ്‌സിഡി നിരക്കില്‍ അനുവദിക്കുക.
    
</TEXT>
</DOC>