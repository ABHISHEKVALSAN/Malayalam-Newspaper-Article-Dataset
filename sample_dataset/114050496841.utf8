<DOC>
<DOCNO>114050496841.utf8</DOCNO>
<TEXT>


           സ്വകാര്യ ബസ്‌ സമരം പിന്‍വലിച്ചു    

Sunday 4 May 2014 10:21 pm IST

        കോട്ടയം: ഇന്നുമുതല്‍ സംസ്ഥാനത്ത്‌ നടത്താനിരുന്ന സ്വകാര്യ ബസ്‌ സമരം പിന്‍വലിച്ചു. മുഖ്യമന്ത്രി ഉമ്മന്‍ചാണ്ടിയും ഗതാഗതമന്ത്രി തിരുവഞ്ചൂര്‍ രാധാകൃഷ്ണനുമായി കോട്ടയത്ത്‌ ബസ്‌ ഉടമസംഘടനകളുടെ ഭാരവാഹികള്‍ നടത്തിയ ചര്‍ച്ചയെത്തുടര്‍ന്നാണ്‌ സമരം പിന്‍വലിച്ചത്‌. 
ബസ്‌ ഉടമകളുടെ ആവശ്യങ്ങള്‍ പരിഗണിക്കുമെന്നും രാമചന്ദ്രന്‍ റിപ്പോര്‍ട്ടിലെ പ്രായോഗിക നിര്‍ദ്ദേശങ്ങള്‍ മുന്‍നിര്‍ത്തിയായിരിക്കും തീരുമാനങ്ങള്‍ എടുക്കുന്നതെന്നും ഗതാഗതമന്ത്രി തിരുവഞ്ചൂര്‍ രാധാകൃഷ്ണന്‍ പറഞ്ഞു. അടുത്ത മന്ത്രിസഭായോഗത്തില്‍ത്തന്നെ ഇതുസംബന്ധിച്ച തീരുമാനമെടുക്കാന്‍ കഴിയുമെന്നാണ്‌ കരുതുന്നതെന്നും മന്ത്രി പറഞ്ഞു.
15 ദിവസത്തിനകം തീരുമാനമുണ്ടായില്ലെങ്കില്‍ വീണ്ടും സമരം ആരംഭിക്കുമെന്നും കോണ്‍ഫെഡറേഷന്‍ ചെയര്‍മാന്‍ ലോറന്‍സ്‌ ബാബു പറഞ്ഞു.
    
</TEXT>
</DOC>