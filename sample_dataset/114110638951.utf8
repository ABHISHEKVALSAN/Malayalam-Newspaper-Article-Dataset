<DOC>
<DOCNO>114110638951.utf8</DOCNO>
<TEXT>


           മഹാരാജാസ് കോളേജില്‍ അധ്യാപകന്റെ സത്യഗ്രഹം    

Thursday 6 November 2014 10:01 pm IST

        കൊച്ചി: അന്യായമായ സ്ഥലംമാറ്റത്തില്‍ പ്രതിഷേധിച്ച് മഹാരാജാസ് കോളേജില്‍ അധ്യാപകന്‍ നിരാഹാരസമരത്തില്‍. ഫിലോസഫി വിഭാഗം അസി. പ്രൊഫസര്‍ ദിലീപ് ആണ് സത്യഗ്രഹം അനുഷ്ഠിക്കുന്നത്. രണ്ട് അധ്യാപകര്‍ തമ്മിലുള്ള തര്‍ക്കമാണ് ദിലീപിന്റെ സ്ഥലംമാറ്റത്തിന് കാരണമായതെന്ന് പറയുന്നു. ചിറ്റൂര്‍ കോളേജിലേക്കാണ് ഇദ്ദേഹത്തെ സ്ഥലംമാറ്റിയിരിക്കുന്നത്.

മഹാരാജാസിലെ ഫിലോസഫി വിഭാഗത്തിലെ ഒരു അധ്യാപകനെ അടുത്തിടെ ചിറ്റൂര്‍ കോളേജിലേക്ക് മാറ്റിയിരുന്നു. എന്നാല്‍ സ്ഥലംമാറ്റത്തിനെതിരെ അധ്യാപകന്‍ അഡ്മിനിസ്‌ട്രേറ്റീവ് ട്രിബ്യൂണലിനോട് പരാതി നല്‍കിയിരുന്നു. പകരംവന്ന അധ്യാപകന്‍ മഹാരാജാസില്‍തന്നെ നിലനിര്‍ത്തണമെന്ന് ആവശ്യപ്പെട്ട് അപേക്ഷ നല്‍കി. ഇതേത്തുടര്‍ന്നാണ് ദിലീപിന് സ്ഥലംമാറേണ്ടിവന്നത്‌
    
</TEXT>
</DOC>