<DOC>
<DOCNO>114042092775.utf8</DOCNO>
<TEXT>


            കമ്മീഷന്‍ റിപ്പോര്‍ട്ട് പൂഴ്ത്താന്‍ സര്‍ക്കാര്‍ ബാറുടമകളില്‍ നിന്ന് കോഴ വാങ്ങി: വിഎസ്    

Sunday 20 April 2014 1:55 pm IST

തിരുവനന്തപുരം: ജസ്റ്റീസ് എം.രാമചന്ദ്രന്‍ കമ്മിഷന്റെ മദ്യനയം സംബന്ധിച്ച റിപ്പോര്‍ട്ട് നടപ്പാക്കാതിരിക്കാന്‍ സര്‍ക്കാര്‍ ബാറുടമകളില്‍ നിന്ന് വന്‍തുക കോഴ വാങ്ങിയെന്ന് പ്രതിപക്ഷ നേതാവ് വി.എസ്.അച്യുതാനന്ദന്‍ ആരോപിച്ചു.

കഴിഞ്ഞ ഓഗസ്റ്റിലാമ് റിപ്പോര്‍ട്ട് സമ്മര്‍പ്പിച്ചത്. എന്നാല്‍ നാലിതുവരെയായിട്ടും റിപ്പോര്‍ട്ടിലെ ശുപാര്‍ശകള്‍ നടപ്പാക്കാന്‍ സര്‍ക്കാരിന് സാധിച്ചില്ല. ബാറുടമകളില്‍ നിന്ന് വന്‍ തുക കോഴ വാങ്ങി തന്നെയാണ് സര്‍ക്കാര്‍ റിപ്പോര്‍ട്ട് പൂഴ്ത്തിയിരുന്നത്.

ബാര്‍ ലൈസന്‍സ് അനുവദിച്ചതുമായി ബന്ധപ്പെട്ടും സമഗ്ര അന്വേഷണം വേണമെന്ന് അദ്ദേഹം പ്രസ്താവനയില്‍ ആവശ്യപ്പെട്ടു. റിപ്പോര്‍ട്ട് ലഭിച്ച കാര്യം സുപ്രീംകോടതിയില്‍ നിന്ന് മറച്ചു വയ്ക്കുകയും ചെയ്തു.

ഈ വീഴ്ചകള്‍ മറയ്ക്കാന്‍ സര്‍ക്കാര്‍ നട്ടാല്‍ കുരുക്കാത്ത നുണകള്‍ പറയുകയാണ്. വസ്തുതാ വിരുദ്ധമായ പ്രസ്താവനകളാണ് എക്‌സൈസ് മന്ത്രി കെ.ബാബു നടത്തുന്നതെന്നും വിഎസ് പറഞ്ഞു.
    
</TEXT>
</DOC>