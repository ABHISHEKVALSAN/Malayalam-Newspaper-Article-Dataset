<DOC>
<DOCNO>114103036898.utf8</DOCNO>
<TEXT>


           ﻿  സര്‍ക്കാര്‍ ചില്ലറ മദ്യവില്‍പ്പനശാലകള്‍ അടച്ചുപൂട്ടണം: പി സി ജോര്‍ജ്    

Thursday 30 October 2014 6:56 pm IST

        കോട്ടയം: യുഡിഎഫ് സര്‍ക്കാരിന്റെ കാലാവധി പൂര്‍ത്തിയാകും മുമ്പ് സാധാരണക്കാരും തൊഴിലാളികളും ആശ്രയിക്കുന്ന സര്‍ക്കാര്‍ ഉടമസ്ഥതയിലുള്ള മുഴുവന്‍ മദ്യ ഔട്ട്‌ലെറ്റുകളും അടച്ചുപൂട്ടികൊണ്ടു വേണം മദ്യനയത്തിലെ ആത്മാര്‍ത്ഥത തെളിയിക്കേണ്ടതെന്ന് എ സി ഡി എഫ് ചെയര്‍മാന്‍ പി സി ജോര്‍ജ്. ബാര്‍ ഹോട്ടലുകള്‍ മാത്രം പൂട്ടിയതുകൊണ്ട് മദ്യ ഉപഭോഗം കുറയ്ക്കാന്‍ കഴിയില്ല.

സര്‍ക്കാര്‍ നിയന്ത്രണത്തില്‍ തന്നെ മദ്യം ലഭ്യമാകുന്ന സാഹചര്യം ഒരിക്കലും സമ്പൂര്‍ണ മദ്യനിരോധനം എന്ന ലക്ഷ്യത്തിലേക്ക് സംസ്ഥാനത്തെ നയിക്കില്ല. ജോര്‍ജ് പ്രസ്താവനയില്‍ പറഞ്ഞു.
    
</TEXT>
</DOC>