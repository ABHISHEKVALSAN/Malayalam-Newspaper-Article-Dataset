<DOC>
<DOCNO>114050597159.utf8</DOCNO>
<TEXT>


           ആറന്മുളയില്‍ കള്ളപ്പണത്തിന്റെ പദ്ധതി : കെ.എന്‍. മോഹനന്‍    

Monday 5 May 2014 9:58 pm IST

ആറന്മുള : ഭരണാധികാരികളും മൂലധനശക്തികളും ചേര്‍ന്ന്‌ അധ്വാനിക്കുന്നവന്റെ ഭൂമി പിടിച്ചെടുത്ത്‌ അവന്റെ കിടപ്പാടും പോലും നഷ്ടപ്പെടുത്തുന്ന വികസന നയമാണ്‌ നടപ്പാക്കുന്നതെന്ന്‌ കെപിഎംഎസ്‌ സംസ്ഥാന സമിതി അംഗം കെ.എന്‍. മോഹനന്‍ അഭിപ്രായപ്പെട്ടു. വിമാനത്താവള വിരുദ്ധ സമരത്തിന്റെ എണ്‍പത്തിനാലാം ദിവസം സത്യാഗ്രഹം ഉദ്ഘാടനം ചെയ്ത്‌ സംസാരിക്കുകയായിരുന്നു കെ.എന്‍. മോഹനന്‍.
ആര്‍എസ്‌എസ്‌ അങ്കമാലി താലൂക്ക്‌ സംഘചാലക്‌ പി.എന്‍. സതീഷ്‌അദ്ധ്യക്ഷത വഹിച്ചു. പള്ളിയോട സേവാ പ്രതിനിധി കെ.എസ്‌. രാജശേഖരന്‍ സ്വാഗതം പറഞ്ഞു. സിപിഐ ജില്ലാ കമ്മിറ്റി അംഗം അഡ്വ. ആര്‍. ശരത്ചന്ദ്രകുമാര്‍ മുഖ്യപ്രഭാഷണം നടത്തി. എന്‍. വിനോദ്‌, വി.എസ്‌. അനുദാസ്‌, എ.റ്റി. സന്തോഷ്‌, പ്രദീപ്‌ അയിരൂര്‍, രാധാ പുരുഷോത്തമന്‍, കെ.ഐ. ജോസഫ്‌, പി.ആര്‍. ഷാജി എന്നിവര്‍ സംസാരിച്ചു.സത്യാഗ്രഹത്തിന്റെ എണ്‍പത്തിയഞ്ചാം ദിവസമായ ഇന്ന്‌ ചിറ്റയം ഗോപകുമാര്‍ എംഎല്‍എ ഉദ്ഘാടനം ചെയ്യും.
    
</TEXT>
</DOC>