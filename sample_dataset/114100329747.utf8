<DOC>
<DOCNO>114100329747.utf8</DOCNO>
<TEXT>


           കെ.ആര്‍ വിക്രമരാജ് അന്തരിച്ചു    

Friday 3 October 2014 8:02 pm IST

        തിരുവനന്തപുരം: സിപിഐ തിരുവനന്തപുരം ജില്ലാ കൗണ്‍സില്‍ അംഗവും ജനയുഗം തിരുവനന്തപുരം യൂണിറ്റിന്റെ മുന്‍ മാനേജരുമായിരുന്ന കെ.ആര്‍. വിക്രമരാജ് (63) അന്തരിച്ചു. വ്യാഴാഴ്ച്ച വൈകുന്നേരം ഏഴിന് തിരുവനന്തപുരം മെഡിക്കല്‍ കോളജ് ആശുപത്രിയിലായാരിന്നു അന്ത്യം.

കര്‍ഷകത്തൊഴിലാളി യൂണിയന്‍ ജില്ലാ പ്രസിഡന്റ്, എഐടിയുസി തിരുവനന്തപുരം ജില്ലാ വൈസ് പ്രസിഡന്റ്, ചുമട്ടുതൊഴിലാളി ആലങ്കോട് യൂണിയന്‍ പ്രസിഡന്റ്, ഹാന്റക്‌സ് ഗാര്‍മന്റ്‌സ് യൂണിയന്‍ പ്രസിഡന്റ്, ഐപ്‌സോ ജില്ലാ പ്രസിഡന്റ് തുടങ്ങി വിവിധ സംഘടനകളുടെ ഭാരവാഹിയായിരുന്നു വിക്രമരാജ്.

മൃതദേഹം ഇന്നലെ രാവിലെ പത്തിന് സിപിഐ ജില്ലാ കൗണ്‍സില്‍ ഓഫീസായ പികെവി സ്മാരകത്തില്‍ പൊതുദര്‍ശത്തിന് വച്ചു. തുടര്‍ന്ന് ശാസ്തമംഗലത്തെ വസതിയായ പാണിനീയത്തില്‍ പൊതുദര്‍ശനത്തിന് വച്ചു. മൃതദേഹം ഉച്ചയോടെ വിലാപയാത്രയായി ജന്മനാടായ ആറ്റിങ്ങല്‍ മൂന്നുമുക്കിലെ കുടുംബവീടായ കെ ആര്‍ കോട്ടേജിലും പൊതുദര്‍ശനത്തിനുവെച്ചശേഷം വൈകുന്നേരം മൂന്നരയോടെ സംസ്‌കാരം നടന്നു. സംസ്‌കൃത കോളേജ് മുന്‍ പ്രിന്‍സിപ്പല്‍ ഡോ.പി.ലൈലയാണ് ഭാര്യ.മക്കള്‍:മിഥുന്‍,മഞ്ജുഷ. മരുമക്കള്‍:സുധീഷ്, മിഥുല.
    
</TEXT>
</DOC>