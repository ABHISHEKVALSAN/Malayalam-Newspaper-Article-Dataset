<DOC>
<DOCNO>114090922689.utf8</DOCNO>
<TEXT>


           പരിശുദ്ധമായ മനസ്സുകൊണ്ട് സ്‌നേഹിക്കാന്‍ കഴിയണം : സദ്ഭവാനന്ദജി മഹാരാജ്    

Tuesday 9 September 2014 10:30 pm IST

വൈപ്പിന്‍: ആരാധനയിലൂടെ മനസ്സ് ശുദ്ധീകരിക്കണം. പരിശുദ്ധമായ മനസ്സ് കൊണ്ട് എല്ലാവരേയും സ്‌നേഹിക്കാന്‍ കഴിയണം. ദു:ഖത്തേയും സുഖത്തേയും മനസ്സ്‌കൊണ്ട് തുല്യമായി സ്വീകരിക്കണമെന്ന് തൃശൂര്‍ ശ്രീരാമകൃഷ്ണ ആശ്രമത്തിലെ സ്വാമി സദ്ഭവാനന്ദജി മഹാരാജ് പറഞ്ഞു.

ശ്രീകൃഷ്ണജയന്തി ബാലദിനത്തോടനുബന്ധിച്ച് മുനമ്പം ശ്രീകൃഷ്ണ ഓഡിറ്റോറിയത്തില്‍ നടന്ന കുടുംബ സംഗമം ഉദ്ഘാടനം ചെയ്ത് സംസാരിക്കുകയായിരുന്നു സ്വാമിജി. സ്വഗത സംഘം ചെയര്‍മാന്‍ സി.എസ് ശൂലപാണി അദ്ധ്യക്ഷത വഹിച്ചു.

ഹിന്ദു ഐക്യവേദി സംസ്ഥാന അദ്ധ്യക്ഷ കെ.പി ശശികല ടീച്ചര്‍ മുഖ്യ പ്രഭാഷണം നടത്തി. മാതാപിതാക്കള്‍ മക്കളെ മാര്‍ക്ക് വാങ്ങിക്കുന്ന ഒരു യന്ത്രമായി കണക്കാക്കരുതെന്ന് ശശികല ടീച്ചര്‍ അഭിപ്രായപ്പെട്ടു. ചടങ്ങില്‍ വി.എന്‍ സന്തോഷ്, പി.സി ചിന്നപ്പന്‍, പരമേശ്വരന്‍ വൈദ്യര്‍, എ.ഡി ഉണ്ണികൃഷ്ണന്‍, കെ.കെ വേലായുധന്‍, എ.വി വിനു, എന്‍.ഡി വേലുണ്ണി തന്ത്രികള്‍ എന്നിവര്‍ പ്രസംഗിച്ചു. സി.ജെ യദുലാല്‍ സ്വാഗതവും എന്‍.എ അഖില്‍ നന്ദിയും പറഞ്ഞു.
    
</TEXT>
</DOC>