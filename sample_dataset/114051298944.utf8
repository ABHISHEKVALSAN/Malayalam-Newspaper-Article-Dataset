<DOC>
<DOCNO>114051298944.utf8</DOCNO>
<TEXT>


           ബ്‌ളേഡ് മാഫിയയുമായി പോലീസിന് ബന്ധമുണ്ട്: പിണറായി    

Monday 12 May 2014 4:17 pm IST

തിരുവനന്തപുരം: സംസ്ഥാനത്തെ ഉന്നത പൊലീസ് ഉദ്യോഗസ്ഥര്‍ക്ക് ബ്‌ളേഡ് മാഫിയകളുമായി ബന്ധമുണ്ടെന്ന് സി.പി.ഐ.എം സംസ്ഥാന സെക്രട്ടറി പിണറായി വിജയന്‍ ആരോപിച്ചു.

പല പൊലീസുകാരും ഇവരില്‍ നിന്ന് മാസപ്പടി വാങ്ങുന്നുണ്ട്.  അതിന് സര്‍ക്കരിന്റെ അറിവും അനുമതിയുമുണ്ട്. അതിനാലാണ് ബ്ലേഡ് മാഫിയക്കെതിരെ കര്‍ശന നടപടിയെടുക്കാന്‍ കഴിയാത്താതെന്നും പിണറായി പറഞ്ഞു.

ജനങ്ങളുടെ കണ്ണില്‍ പൊടിയിടാനുള്ള ചില കാര്യങ്ങള്‍ മാത്രമാണ് സര്‍ക്കാര്‍ ഇപ്പോള്‍ ചെയ്യുന്നത്. പലപ്പോഴും മാഫിയ എന്ന പേര് ദുരുപയോഗം ചെയ്യപ്പെടുന്നുണ്ട്. യഥാര്‍ത്ഥ ബ്ലേഡ് മാഫിയയെ തൊടാന്‍ സര്‍ക്കാരിന് ഭയമാണെന്നും പിണറായി പറഞ്ഞു.
    
</TEXT>
</DOC>