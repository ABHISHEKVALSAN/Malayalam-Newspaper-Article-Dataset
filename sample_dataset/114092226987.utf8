<DOC>
<DOCNO>114092226987.utf8</DOCNO>
<TEXT>


           പ്രധാനമന്ത്രിയുമായി ആലോചിച്ച് തീരുമാനിക്കും: സര്‍ബാനന്ദ സോണോവല്‍    

Monday 22 September 2014 10:27 pm IST

        തിരുവനന്തപുരം: കേരളത്തില്‍ സ്‌പോര്‍ട്‌സ് യൂണിവേഴ്‌സിറ്റി സ്ഥാപിക്കുന്ന കാര്യം പ്രധാനമന്ത്രിയോട് ആലോചിച്ച് ഉചിതമായ തീരുമാനം അറിയിക്കാമെന്ന് കേന്ദ്ര കായികമന്ത്രി സെര്‍ബാനന്ദ സോണോവല്‍.

തിരുവനന്തപുരത്ത് നാഷണല്‍ ഗോള്‍ഫ് അക്കാദമി ഉദ്ഘാടനം ചെയ്തു സംസാരിക്കുകയായിരുന്നു അദ്ദേഹം. ദേശീയ ഗെയിംസ് നല്ല രീതിയില്‍ നടത്താനുള്ള എല്ലാ ഒരുക്കങ്ങളും വേഗത്തില്‍ പൂര്‍ത്തിയാക്കണം. ഗെയിംല് കഴിയുന്ന മുറയ്ക്ക് സ്‌പോര്‍ട്‌സ് യൂണിവേഴ്‌സിറ്റിയെ കുറിച്ച് പ്രഖ്യാപനം നടത്താമെന്നും അദ്ദേഹം പറഞ്ഞു. നാഷണല്‍ ഗെയിംസിന് എല്ലാ വിധ ഭാവുകങ്ങളും അദ്ദേഹം നേര്‍ന്നു. തിരുവനന്തപുരം ഗോള്‍ഫ് ക്ലബ്ബിനെ രാജ്യാന്ത നിലവാരത്തിലേക്കുയര്‍ത്താന്‍ സ്‌പോര്‍ട്‌സ് അതോറിട്ടി ഓഫ് ഇന്ത്യയുമായി ചേര്‍ന്ന് പ്രവര്‍ത്തിക്കാന്‍ മുന്‍കൈയ്യെടുത്ത മുഖ്യമന്ത്രിയും മന്ത്രിമാരും ശരിസാസ തീരുമാനമാണ് എടുത്തത്.

ആധുനിക ലോകത്തെ സ്‌പോര്‍ടുസുകളില്‍ ന്നാണ് ഗോള്‍ഫ്. രാജ്യം സ്‌പോര്‍സിന് കൂടുതല്‍ പ്രപാധാന്യം നല്‍കുന്നുണ്ട്. ഇതിനു കാരണം, സ്വാമി വിവേകാനന്ദന്‍ പറഞ്ഞിട്ടുണ്ട്. നല്ല ഫുട്‌ബോള്‍ കളിക്കാരന് ഭഗവത് ഗീത വായിച്ചാല്‍ മനനസ്സിലാകുമെന്ന്. ആരോഗ്യകരമായ ശരീരം നിലനിര്‍ത്താന്‍ കായികാഭ്യാസം വേണം. അങ്ങനെയുള്ളവരുടെ മനസ്സുകള്‍ എപ്പോഴും പരിശുദ്ധവും തെളിഞ്ഞതുമായിരിക്കും.

ഭഗവത് ഗീത വായിക്കുമ്പോള്‍ കായിക താരങ്ങള്‍ക്ക് വേഗത്തില്‍ അത് ഹൃദ്ദിസ്ഥമാക്കാനാകുമെന്നും അദ്ദേഹം പറഞ്ഞു. സ്‌റ്റേജില്‍ പ്രതീകാത്മകമായി തയ്യാറാക്കിയ ഗോള്‍ഫ് കോഴ്‌സില്‍ പന്തു തട്ടിയാണ് കേന്ദമന്ത്രി ഉദ്ഘാടനം നിര്‍വഹിച്ചത്. ചടങ്ങില്‍ സംസ്ഥാന സ്‌പോര്‍ട്‌സ് വകുപ്പ്മന്ത്രി തിരുവഞ്ചൂര്‍ രാധാകഷ്ണന്‍ അധ്യക്ഷത വഹിച്ചു. മുഖ്യമന്ത്രി ഉമ്മന്‍ചാണ്ടി തിരുവനന്തപുരം ഗോള്‍ഫ് ക്ലബ്ബിന്റെ ഉദ്ഘാടനവും ലോഗോ പ്രകാശനവും നിര്‍വഹിച്ചു.

ചീഫ് സെക്രട്ടറി ഇ.കെ. ഭരത് ഭൂഷണ്‍ പാട്ടക്കരാര്‍ സായി ഡയറക്ടര്‍ ജിജിതോംസണു കൈമാറി. ചടങ്ങില്‍ മന്ത്രിമാരായ അടൂര്‍പ്രകാശ്, ഷിബുബേബി ജോണ്‍ എന്നിവരും, ബിജെപി സംസ്ഥാന പ്രസിഡന്റ് വി. മുരളീധരന്‍, ഡയറക്ടര്‍ ജനറല്‍ വിംഗ് കമാന്‍ഡര്‍ എ.കെ. സി.ംഗ്, മുന്‍മന്ത്രി എം. വിജയകുമാര്‍, എയര്‍ ഓഫീസര്‍ കമാന്‍ഡിംഗ് ഇന്‍ ചീഫ് എയര്‍ മാര്‍ഷല്‍ എ.പി. ഗരുഡ് വി.എം, സ്‌പോര്‍ട്‌സ് കൗണ്‍സില്‍ പ്രസിഡന്റ് പദ്മിനി തോമസ് എന്നിവര്‍ പങ്കെടുത്തു
    
</TEXT>
</DOC>