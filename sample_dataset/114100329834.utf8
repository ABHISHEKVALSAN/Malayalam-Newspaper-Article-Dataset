<DOC>
<DOCNO>114100329834.utf8</DOCNO>
<TEXT>


           പയ്യന്നൂരില്‍ സിപിഎം അക്രമത്തില്‍ ആര്‍എസ്എസ് പ്രവര്‍ത്തകര്‍ക്ക് പരിക്കേറ്റു    

Friday 3 October 2014 11:31 pm IST

        പയ്യന്നൂര്‍: പയ്യന്നൂര്‍ കണ്ടകാളിയില്‍ സിപിഎം അക്രമത്തില്‍ ആര്‍എസ്എസ് പ്രവര്‍ത്തകര്‍ക്ക് പരിക്കേറ്റു. കര്‍ഷക മോര്‍ച്ച ജില്ലാ സെക്രട്ടറി എം.നാരായണന്‍ (57), ചിറ്റടി ശാഖാ മുഖ്യ ശിക്ഷക് ജിജിത്ത് (19), ആര്‍എസ്എസ് പ്രവര്‍ത്തകനായ ചിറ്റടിയിലെ സഞ്ജയ് (14) എന്നിവര്‍ക്കാണ് പരിക്കേറ്റത്.

വിജയദശമിയോടനുബന്ധിച്ച് പയ്യന്നൂരില്‍ നടക്കുന്ന പഥസഞ്ചലനത്തില്‍ പങ്കെടുക്കാന്‍ ജീപ്പില്‍ വരികയായിരുന്ന ഇവരെ ഒരു സംഘം സിപിഎമ്മുകാര്‍ അക്രമിക്കുകയായിരുന്നു. കണ്ടകാളിയില്‍ വെച്ച് ബിയര്‍ കുപ്പികളില്‍ വെള്ളം നിറച്ച് എറിയുകയായിരുന്നു. പരിക്കേറ്റവരെ പയ്യന്നൂരിലെ ആശുപത്രിയില്‍ പ്രവേശിപ്പിച്ചു. പയ്യന്നൂര്‍ പോലീസ് കേസെടുത്തു.

 
    
</TEXT>
</DOC>