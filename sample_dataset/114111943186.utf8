<DOC>
<DOCNO>114111943186.utf8</DOCNO>
<TEXT>


           പതിനെട്ടുകാരി ദുരൂഹ സാഹചര്യത്തില്‍ തീപ്പൊള്ളലേറ്റ്  ഗുരുതരാവസ്ഥയില്‍; രണ്ട് യുവാക്കള്‍ കസ്റ്റഡിയില്‍    

Wednesday 19 November 2014 11:59 pm IST

        കോതമംഗലം: കറുകടത്ത് പതിനെട്ടുകാരിയായ യുവതി യെ ദുരൂഹ സാഹചര്യത്തില്‍ തീപ്പൊള്ളലേറ്റ് ഗുരുതരാവസ്ഥയില്‍ ആശുപത്രിയില്‍ പ്രവേശിപ്പിച്ചു. കറുകടം പുതുക്കുടിശ്ശേരി ഷാജിയുടെ മകള്‍ ദേവിഷ(18) യെയാണ് തീപ്പൊള്ളലേറ്റ് ഗുരുതരാവസ്ഥയില്‍ ആശുപത്രിയി ല്‍ പ്രവേശിപ്പിച്ചത്.

ഇന്നലെ രാവിലെ 11നൊടെയാണ് സംഭവം. ഓട്ടോ ഡ്രൈവറായ ദേവിഷയുടെ പിതാവ് ഷാജി ഇറച്ചി വാങ്ങിക്കൊണ്ടുവ ന്ന് പാകംചെയ്യാന്‍ ഏല്‍പ്പിച്ച് ഓട്ടോ ഓടിക്കുവാന്‍ പോകുക യും അമ്മ സ്വകാര്യ ആശുപത്രിയില്‍ ജോലിയ്ക്ക് പോകുകയും ചെയ്ത സമയത്ത് മുളവൂര്‍ ഇ ലാഹിയ കോളേജില്‍ ഡിഗ്രിക്ക് പഠിച്ച സഹപാഠികളായ മൂവാറ്റുപുഴ തെറ്റിലമാരി നസീറിന്റെ മ കന്‍ സച്ചു(21), സുഹൃത്ത് നെടുങ്കണ്ടം സ്വദേശി പാറപ്പുരയ്ക്കല്‍ അലോഷ്യസ്(20) എന്നിവര്‍ വീ ട്ടില്‍ വരികയും ഏകദേശം ഒരുമണിക്കൂറിനുശേഷം ശരീരമാസകലം തീപ്പൊള്ളലേറ്റനിലയില്‍ ഇരുവരുംകൂടി ദേവിഷയെ കോ തമംഗലം മാര്‍ ബസേലിയോസ് ആശുപത്രിയില്‍ കാറില്‍ എത്തിക്കുകയുമായിരുന്നു.

തൊണ്ണൂറ് ശ തമാനം പൊള്ളലേറ്റ ദേവിഷ യെ മറ്റേതെങ്കിലും ആശുപത്രിയില്‍ കൊണ്ടുപോകണമെന്ന് അധികൃതര്‍ അറിയിക്കുകയും ചെയ്തു. ഇതിനിടയില്‍ വിവരമറിഞ്ഞെത്തിയ നാട്ടുകാര്‍ യുവാക്കളെ തടഞ്ഞുവയ്ക്കുകയും പോലീസ് എത്തി യുവാക്കളെ യും വാഹനവും കസ്റ്റഡിയില്‍ എടുക്കുകയുമായിരുന്നു. ദേവിഷയെ നാട്ടുകാരും ബന്ധുക്കളും ചേര്‍ന്ന് എറണാകുളം മെഡിക്ക ല്‍ ട്രസ്റ്റ് ആശുപത്രിയില്‍ പ്ര വേശിപ്പിച്ചിരിക്കുകയാണ്.

മൂളവൂര്‍ ഇലാഹിയ കോളേജില്‍ ഡിഗ്രി വിദ്യാര്‍ത്ഥികളായിരുന്നു മൂന്ന് പേരും. സച്ചുവും ദേ വിഷയും പ്രണയത്തിലായിരുന്നുവെന്നും കഴിഞ്ഞ കുറേദിവസങ്ങളായി ദേവിഷ കോളേജി ല്‍ പോകാറില്ലായിരുന്നുവെന്നും അറിയുന്നു. ഇതിന് മുമ്പ് ഇവര്‍ ഇരുവരും ദേവിഷയുടെ വീട്ടില്‍ പലതവണ വന്നിരുന്നതായും അറിയുന്നു. കസ്റ്റഡിയിലായ യു വാക്കളെ ചോദ്യം ചെയ്തുവരികയാണെന്നും സംഭവത്തെക്കുറിച്ച് കൂടുതല്‍ അന്വേഷണം നടത്തണമെന്നും ഗുരുതരാവസ്ഥയില്‍ കഴിയുന്ന പെണ്‍കുട്ടിയു ടെ മൊഴി രേഖപ്പെടുത്തുമെന്നും പോലീസ് അറിയിച്ചു.
    
</TEXT>
</DOC>