<DOC>
<DOCNO>114021977178.utf8</DOCNO>
<TEXT>


           അമൃതാനന്ദമയിക്കെതിരെയുള്ള പ്രസ്താവന പി.ജയരാജന്‍ പിന്‍‌വലിച്ചു    

Wednesday 19 February 2014 4:23 pm IST

കണ്ണൂര്‍: അമൃതാനന്ദമയിക്കെതിരെ നടത്തിയ പ്രസ്താവന പിന്‍വലിച്ച് സിപിഎം കണ്ണൂര്‍ ജില്ലാ സെക്രട്ടറി പി ജയരാജന്‍. എന്തൊക്കെ സംഭവിച്ചാലും പഴയ സുധാമണിയാണെന്ന തന്റെ ഫെയ്‌സ്ബുക്കിലെ പ്രസ്താവന വ്യാജമാണെന്നാണ് ജയരാജന്റെ വിശദീകരണം. 

അമൃതാനന്ദമയിയെക്കെതിരെ ഫെയ്‌സ്ബുക്കില്‍ നടത്തിയ പരാമര്‍ശം പിന്‍വലിച്ചു കൊണ്ടുള്ള വിശദീകരണം അതേ പേജില്‍ തന്നെയാണ് ജയരാജന്‍ പോസ്റ്റ് ചെയ്തത്. ഇന്ന് രാവിലെയാണ് അമൃതാനന്ദമയിയെ രൂക്ഷമായി വിമര്‍ശിച്ചു കൊണ്ടുള്ള പോസ്റ്റ് ജയരാന്റെ ഫെയ്‌സ്ബുക്ക് പേജില്‍ പ്രത്യക്ഷപ്പെട്ടത്.

എത്ര തമ്പുരാക്കന്മാര്‍ കാല്‍ കഴുകി വെള്ളം കുടിച്ചാലും, എത്ര മന്ത്രിമാര്‍ ആലിംഗനങ്ങളില്‍ അമര്‍ന്നാലും, എത്ര പണ്ഡിതന്മാര്‍ ചവിട്ടേല്‍ക്കാന്‍ ക്യൂ നിന്നാലും,നാളെ തന്നെ ഭക്തന്മാരുടെ അഖില ലോക സമ്മേളനം നടത്തിയാലും, ആ ജീന്‍ ആ പഴയത് തന്നെയാണ്. കടപ്പുറത്ത് ഹിസ്റ്റീരിയ ബാധിച്ച് തുള്ളിയ പഴയ സുധാമണി - ഇതായിരുന്നു ഫെയ്‌സ്ബുക്കില്‍ ജയരാജന്‍ ആദ്യം പോസ്റ്റ് ചെയ്തത്.  
    
</TEXT>
</DOC>