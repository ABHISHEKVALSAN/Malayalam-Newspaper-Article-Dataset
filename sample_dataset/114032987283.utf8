<DOC>
<DOCNO>114032987283.utf8</DOCNO>
<TEXT>


           സൂപ്പര്‍ കിംഗിസിന്റെ നായകസ്ഥാനം ഒഴിയാന്‍ തയാറെന്ന് ധോണി    

Saturday 29 March 2014 11:22 am IST

ചെന്നൈ: ചെന്നൈ സൂപ്പര്‍ കിംഗിസിന്റെ നായകസ്ഥാനം ഒഴിയാന്‍ തയ്യാറാണെന്ന് ഇന്ത്യന്‍ നായകന്‍ മഹേന്ദ്ര സിംഗ് ധോണി. ഇന്ത്യന്‍ പ്രീമിയര്‍ ലീഗിലെ ഒത്തുകളിയുമായി ബന്ധപ്പെട്ട് ധോനി രാജിവെക്കണമെന്ന് ആവശ്യമുയര്‍ന്നിരുന്നു. ചെന്നൈ ടീമിന്റെ ഉടമസ്ഥരായ ഇന്ത്യ സിമന്റ്‌സിന്റെ വൈസ് പ്രസിഡന്റ് സ്ഥാനവും ഉപേക്ഷിക്കാന്‍ തയ്യാറാണെന്ന് ധോണി അറിയിച്ചിട്ടുണ്ട്.

ഐപിഎല്‍ വാതുവയ്പില്‍ തന്റെ പേരു വലിച്ചിഴച്ചതില്‍ ധോണി അതിയായ നിരാശയിലാണെന്നും ഇതിനാലാണ് കടുത്ത തീരുമാനത്തിലേക്ക് എത്തിയതെന്നുമാണ് റിപ്പോര്‍ട്ട്. ട്വന്റി20 ലോകകപ്പ് കളിക്കുന്ന ധോണി ഇത് സംബന്ധിച്ച് ബിസിസിഐ മുന്‍ പ്രസിഡന്റ് എന്‍.ശ്രീനിവാസനുമായി ചര്‍ച്ച നടത്തി. ഇപ്പോഴത്തെ സംഭവവികാസങ്ങളില്‍ താന്‍ പൂര്‍ണ നിരാശനാണെന്ന് ധോണി ശ്രീനിവാസനോട് പറഞ്ഞതായാണ് സൂചന.
    
</TEXT>
</DOC>