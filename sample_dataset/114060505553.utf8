<DOC>
<DOCNO>114060505553.utf8</DOCNO>
<TEXT>


           ഇടുക്കിയിലും താമരശേരിയിലും വര്‍ഗീയ കലാപത്തിന്‌ ആഹ്വാനം ചെയ്യാന്‍ മടിയില്ലാത്ത സഭാ നേതൃത്വം : പി.ടി. തോമസ്‌     

Thursday 5 June 2014 9:30 pm IST

        കോട്ടയം: നാട്ടില്‍ വര്‍ഗീയ കലാപത്തിന്‌ ആഹ്വാനം ചെയ്യാന്‍ മടിയില്ലാത്ത സഭാ നേതൃത്വമാണ്‌ ഇടുക്കിയിലും താമരശേരിയിലുമുള്ളതെന്ന്്‌ ഇടുക്കി മുന്‍ എംപി പി.ടി. തോമസ്‌. 
സിഎസ്‌ഐ സഭയുടെ പ്രഥമ പരിസ്ഥിതിദിന അവാര്‍ഡ്‌ ഏറ്റുവാങ്ങി പ്രസംഗിക്കുകയായിരുന്നു അദ്ദേഹം. വര്‍ഗീയ കാര്‍ഡിളക്കിയും അധികാരികളെ കണ്ണുരുട്ടി കാണിച്ചുമുള്ള പ്രക്ഷോഭങ്ങളാണ്‌ ഇടുക്കിയിലും താമരശേരിയിലും നടന്നത്‌. സര്‍വചരാചരങ്ങളുടേയും മേല്‍ കോടാലി വയ്ക്കാമെന്ന മുദ്രാവാക്യമാണ്‌ ഇവിടെ ഉയര്‍ന്നു കേട്ടത്‌. അറവു പുരയിലേക്കു മാടിനെ കൊണ്ടുപോകുന്ന രീതിയിലുളള ആത്മീയതയുടെ മുഖം നിറഞ്ഞ കാപട്യങ്ങളും കര്‍ഷകപ്രമേവും വൈകാതെ തകര്‍ന്നടിയും. ആത്മീയതയുടെ കുരിശുവരച്ചു കൊണ്ടു കള്ള പ്രചരണങ്ങള്‍ നടത്തി സഭാനേതൃത്വം വിശ്വാസികളെ പറ്റിച്ചു. പച്ചയായ പുല്‍തകിടിയിലേക്ക്‌ എന്നുള്ള കേരള മെത്രാന്‍ സമിതിയുടെ ലഘുലേഖയിലെ പരാമര്‍ശങ്ങളുടെ 1001 ശതമാനം ഗൗരവം മാധവ്ഗാഡ്ഗില്‍ റിപ്പോര്‍ട്ടില്‍ ഇല്ല. 
സ്വന്തം ലേഖകന്‍
    
</TEXT>
</DOC>