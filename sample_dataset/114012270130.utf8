<DOC>
<DOCNO>114012270130.utf8</DOCNO>
<TEXT>


           ടി.പി കേസ്: ഗൂഢാലോചനകള്‍ തകര്‍ന്നുവെന്ന് പിണറായി    

Wednesday 22 January 2014 1:34 pm IST

ന്യൂദല്‍ഹി: സിപിഎമ്മിന് എതിരായി നടത്തിയ ഗൂഢാലോചനകള്‍ തകര്‍ന്നതായി സിപിഎം സംസ്ഥാന സെക്രട്ടറി പിണറായി വിജയന്‍‍, ടി.പി വധക്കേസിലെ വിധിയോട് ദല്‍ഹിയില്‍ പ്രതികരിക്കുകയാ‍യിരുന്നു അദ്ദേഹം.  വിഷയത്തില്‍ പാര്‍ട്ടിയുടെ പരിശോധന തുടരുകയാണെന്നും പിണറായി പറഞ്ഞു. 

സിപിഎമ്മിനെ കുടുക്കാനുള്ള ശ്രമങ്ങളാണ് ഇപ്പോള്‍ തകര്‍ന്നിരുന്നത്. കേസില്‍ സാക്ഷികളെ സൃഷ്ടിക്കാന്‍ ശ്രമിച്ചാല്‍ ഇങ്ങനെ സംഭവിക്കുമെന്നും പിണറായി പറഞ്ഞു. കേസില്‍ അകപ്പെട്ട സിപിഎം പ്രവര്‍ത്തകരെക്കുറിച്ച് കോടതി വിധി പഠിച്ച ശേഷം തീരുമാനിക്കുമെന്നും പിണറായി പറഞ്ഞു.  

കേസില്‍ പൂക്കട ഗൂഢാലോചന തിയറി പൂര്‍ണ്ണമായും തകര്‍ന്നതായി ജയരാജന്‍ പറഞ്ഞു. കുഞ്ഞനന്തന്‍ അടക്കമുള്ളവര്‍ക്കെതിരായ വിധിയില്‍ അപ്പീലിന് പോകുമെന്നാണ് എംപി ജയരാജന്‍ തിരുവനന്തപുരത്ത് പറഞ്ഞു.
    
</TEXT>
</DOC>