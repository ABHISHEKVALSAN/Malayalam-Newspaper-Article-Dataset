<DOC>
<DOCNO>114030981876.utf8</DOCNO>
<TEXT>


           സിപിഎം സ്ഥാനാര്‍ത്ഥി നിര്‍ണ്ണയം: കണ്ണൂര്‍ലോബിക്കെതിരെ കോഴിക്കോട്ജില്ലാ കമ്മറ്റി    

Sunday 9 March 2014 9:35 pm IST

        കോഴിക്കോട്‌: ജില്ലയിലെ രണ്ട്‌ ലോക്സഭാ മണ്ഡലങ്ങളിലും സംസ്ഥാനനേതൃത്വം നിശ്ചയിച്ച സ്ഥാനാര്‍ത്ഥികള്‍ക്കെതിരെ സിപി എമ്മില്‍ ഭിന്നത രൂക്ഷമാവുന്നു.
ജില്ലാഘടകം നിര്‍ദ്ദേശിച്ച പേരുകള്‍ വിജയസാധ്യത തീരെയില്ലാത്ത സ്ഥാനാര്‍ത്ഥികളെ ഇറക്കുമതി ചെയ്തെന്നാണ്‌ ജീല്ലാ സെക്രട്ടറിയേറ്റ്‌ യോഗത്തില്‍ വിമര്‍ശനം ഉയര്‍ന്നത്‌. 9 സെക്രട്ടറേറിയറ്റ്‌ അംഗങ്ങളും സംസ്ഥാന നേതൃത്വത്തിന്റെതീരുമാനത്തെ എതിര്‍ത്തു. 37 അംഗ ജില്ലാ കമ്മറ്റിയിലും ഭൂരിഭാഗം പേരും എതിര്‍പക്ഷത്താണ്‌.ടിപി. ചന്ദ്രശേഖരന്‍ വധത്തിനു ശേഷം ജില്ലാ കമ്മറ്റികള്‍ തമ്മിലുള്ള വടംവലിയാണ്‌ ഭിന്നതയ്ക്ക്‌ കാരണമാവുന്നത്‌.ചന്ദ്രശേഖരന്‍ വധവുമായി ബന്ധപ്പെട്ട്‌ കണ്ണൂര്‍ ലോബിയുടെ സമീപനം പാര്‍ട്ടിക്ക്‌ ഏറെ ക്ഷീണം ഉണ്ടാക്കിയെന്നാണ്‌ കോഴിക്കോട്‌ ജില്ലാ കമ്മിറ്റിയുടെ വിമര്‍ശനം. കോഴിക്കോട്‌ മണ്ഡലത്തില്‍ എ.വിജയരാഘവനും വടകരയില്‍ എ.എന്‍ ഷംസീറിനുമാണ്‌ സംസ്ഥാന നേതൃത്വം നിര്‍ദ്ദേശിക്കപ്പെട്ടത്‌. കണ്ണൂര്‍ ലോബിയുടെ ഇറക്കുമതി സ്ഥാനാര്‍ത്ഥിയാണ്‌ ഷംസീറെന്നും ഈ തീരുമാനം അനുവദിക്കാനാവില്ലെന്നുമാണ്‍ജില്ലയിലെ നേതാക്കള്‍ പിബി അംഗം കോടിയേരുടെ മുമ്പില്‍ ഉന്നയിച്ചത്‌. കോഴിക്കോട്‌ മണ്ഡലത്തില്‍ എ പ്രദീപ്കുമാര്‍, വിവി ദക്ഷിണാമൂര്‍ത്തി എന്നിവരെയായിരുന്നു ജില്ലാ നേതൃത്വം നിര്‍ദ്ദേശിച്ചത്‌.വടകരയിലെ സ്ഥാനാര്‍ത്ഥി നിര്‍ണയത്തിലും സംസ്ഥാനത്തിന്റെ പരിഗണന പ്രത്യേകതാത്പര്യങ്ങളുടെ അടിസ്ഥാനത്തിലാണെന്ന വിമര്‍ശനമാണ്‌ ഉയരുന്നത്‌. 
താരതമ്യേന വളരെ അപ്രശസ്തനായ ഒരാളെ സ്ഥാനാര്‍ത്ഥിയാക്കിയതിലൂടെ വടകര മണ്ഡലത്തില്‍ ഏറെയൊന്നും മുന്നോട്ടുപോവാനാവില്ലെന്ന്‌ നേതൃത്വം വിശദമാക്കുന്നു. ടി.പി. ചന്ദ്രശേഖരന്‍ കൊലപാതകതത്തിനു ശേഷം പാര്‍ട്ടിക്ക്‌ നഷ്ടമായ സംഘടനാശക്തിയും ബഹുജനപിന്തുണയും തിരിച്ചുപിടിക്കാന്‍തക്ക സ്ഥാനാര്‍ത്ഥിയെ നിശ്ചയിക്കുന്നതിനു പകരം ഷംസീറിനെ നിശ്ചയിച്ച്ത്‌ ഉചിതമായില്ലാ എന്ന വിമര്‍ശനമാണ്‌ ഉയരുന്നത്‌ ജില്ലാ സെക്രട്ടേറിയറ്റിലും ജില്ലാ സമിതിയിലും സംസ്ഥാന നേതൃത്വംത്തിനെതിരെ കടുത്ത വിമര്‍ശനമാണുയര്‍ന്നത്‌. 
ഇന്നലെ ഇത്‌ സംബന്ധിച്ച്‌ സിപിഎം ജില്ലാ കമ്മറ്റി നിഷേധക്കുറിപ്പിറക്കിയെങ്കിലുംസ്ഥാനാര്‍ത്ഥികളെ സംബന്ധിച്ചുയര്‍ന്ന ഒരാരോപണത്തിനും പത്രകുറിപ്പ്‌ വിശദീകരണം നല്‍കുന്നില്ല. ആരോപണം അടിസ്ഥാനരഹിതമാണന്ന്‌ സൂചിപ്പിക്കുന്നുണ്ടെങ്കിലും സ്ഥാനാര്‍ത്ഥികളെ സംബന്ധിച്ചുയര്‍ന്ന വിമര്‍ശനങ്ങളെക്കുറിച്ച്‌ പത്രക്കുറിപ്പില്‍ പരാമര്‍ശിക്കുന്നേയില്ല. 
    
</TEXT>
</DOC>