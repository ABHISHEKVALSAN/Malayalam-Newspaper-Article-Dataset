<DOC>
<DOCNO>114020673692.utf8</DOCNO>
<TEXT>


           മൈക്രോമാക്സും ഡോകോമോയും ഒന്നിക്കുന്നു     

Thursday 6 February 2014 6:53 pm IST

        കൊച്ചി: ടാറ്റാ ടെലി സര്‍വ്വീസസിന്റെ ഏകീകൃത ടെലികോം ബ്രാന്‍ഡായ ടാറ്റാ ഡോകോമോ, ഇന്ത്യയിലെ പ്രമുഖ ഹാന്‍ഡ്സെറ്റ്‌ നിര്‍മ്മാതാക്കളായ മൈക്രോമാക്സുമായി സഹകരിക്കുന്നു. ടു ജി, ത്രീ ജി ഡാറ്റാ, പോസ്റ്റ്‌-പേ, പ്രീ-പേ പ്ലാറ്റ്ഫോമുകളില്‍ വ്യത്യസ്തങ്ങളായ അത്യാകര്‍ഷക ഓഫറുകള്‍ അവതരിപ്പിച്ചുകൊണ്ടാണ്‌ പുതിയ സംരംഭത്തിന്‌ ഇരുവരും കൈകോര്‍ക്കുന്നത്‌. 2013-നു ശേഷം മൈക്രോമാക്സ്‌ ഹാന്‍ഡ്സെറ്റുകള്‍ വാങ്ങി ഉപയോഗിച്ചുകൊണ്ടിരിയ്ക്കുന്ന ഉപയോക്താക്കള്‍ക്ക്‌ ടാറ്റാ ഡോകോമോയുടെ സ്പെഷ്യല്‍ ഓഫറുകള്‍ ലഭ്യമാകും. 
മൈക്രോമാക്സുമായി സഹകരിച്ച്‌, മൈക്രോമാക്സ്‌ ശ്രേണിയിലെ സേവനങ്ങള്‍ അവതരിപ്പിക്കാന്‍ കഴിഞ്ഞതില്‍ ഞങ്ങള്‍ സന്തുഷ്ടരാണെന്ന്‌ ടാറ്റാ ഡോകോമോ നോണ്‍ വോയ്സ്‌ സര്‍വ്വീസസ്‌ തലവന്‍ സുനില്‍ ടാന്റന്‍ പറഞ്ഞു.
    
</TEXT>
</DOC>