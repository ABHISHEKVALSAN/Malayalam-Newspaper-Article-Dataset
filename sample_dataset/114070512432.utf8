<DOC>
<DOCNO>114070512432.utf8</DOCNO>
<TEXT>


           തിരിച്ചെത്തിയ നഴ്സുമാര്‍ക്ക് ജോലി വാഗ്ദാനം    

Saturday 5 July 2014 4:29 pm IST

തിരുവനന്തപുരം: ഇറാഖില്‍ നിന്ന് തിരിച്ചെത്തിയ 46 നഴ്‌സുമാര്‍ക്ക് ജോലി വാഗ്ദാനം. പ്രവാസിയായ ഇന്ത്യന്‍ വ്യവസായിയാണ് ജോലി വാഗ്ദാനം ചെയ്തിരിക്കുന്നത്. എന്‍എംസി ഗ്രൂപ്പിന്റെ ആശുപത്രികളില്‍ ജോലി നല്‍കാമെന്ന് ബി.ആര്‍ ഷെട്ടിയാണ് വാഗ്ദാനം ചെയ്തത്. ഇതുസംബന്ധിച്ച അറിയിപ്പ് പത്രങ്ങളില്‍ പ്രസിദ്ധീകരിച്ചിട്ടുണ്ട്. 

ഗള്‍ഫ് രാജ്യങ്ങളിലും നേപ്പാളിലും ഭൂട്ടാനിലും ഇന്ത്യയിലും എന്‍എംസി ഗ്രൂപ്പിന് ആശുപത്രികളുണ്ട്. ഇറാഖില്‍ നിന്നും ശമ്പള കുടിശ്ശിക ലഭിയ്ക്കാതെയാണ് നഴ്സുമാര്‍ മടങ്ങിയിരിക്കുന്നത്. പലരും വിദ്യാഭ്യാസ വായ്പ എടുത്ത് പഠിച്ചവരാണ്. ഇറാഖില്‍ നിന്ന് മടങ്ങിയെത്തുന്ന നഴ്‌സുമാര്‍ക്ക് ജോലി നല്‍കാമെന്ന എന്‍എംസി ഗ്രൂപ്പിന്റെ വാഗ്ദാനം ഈ സാഹചര്യത്തില്‍ ഏറെ ആശ്വാസകരമാണ്.

മടങ്ങിയെത്തുന്ന നഴ്‌സുമാരെ പുനരധിവസിപ്പിയ്ക്കാന്‍ വേണ്ട നടപടികള്‍ സര്‍ക്കാര്‍ സ്വീകരിയ്ക്കണമെന്ന് പ്രതിപക്ഷ നേതാവ് വിഎസ് അച്യുതാനന്ദന്‍ ആവശ്യപ്പെട്ടിരുന്നു. കോട്ടയം, എറണാകുളം ജില്ലകളില്‍ നിന്നുള്ളവരാണ് നഴ്സുമാരില്‍ അധികവും
    
</TEXT>
</DOC>