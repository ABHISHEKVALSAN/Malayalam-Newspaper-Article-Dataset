<DOC>
<DOCNO>114030280059.utf8</DOCNO>
<TEXT>


           ലക്ഷ്യം പൂര്‍ണത    

Sunday 2 March 2014 9:59 pm IST

അമ്മ ആരെയും പ്രത്യേകമായി സ്വീകരിക്കുകയോ നിരസിക്കുകയോ ചെയ്യുന്നില്ല. താനെന്ന പ്രത്യേക വ്യക്തിത്വമുള്ളപ്പോള്‍ മാത്രമേ സ്വീകാര്യവും തിരസ്കാരവുമൊക്കെയുള്ളൂ. അഹന്ത നശിക്കുന്നതോടെ ഒരുവന്‍ ഇത്‌ രണ്ടിനുമപ്പുറമെത്തിച്ചേരുന്നു. അഹന്ത നിലനില്‍ക്കുവോളവും നന്മ തിന്മകള്‍ വിവേചിച്ചു നീങ്ങണം. അവിടെ ഗുരുവിനോട്‌ അടുക്കലും അകലലുമുണ്ട്‌. ഒരുകാര്യം എപ്പോഴും മനസ്സിലിരിക്കണം - അതായത്‌ നമ്മുടെ ലക്ഷ്യം പൂര്‍ണതയാണ്‌. അത്‌ തീര്‍ത്തും വേണോ വേണ്ടയോ എന്ന്‌ വ്യക്തമായ തീരുമാനം നമ്മളെടുക്കണം. ചിലപ്പോള്‍ തോന്നും വേണമെന്ന്‌, മറ്റുചിലപ്പോള്‍ വേണ്ടെന്നും. അങ്ങനെയായാല്‍ പറ്റില്ല. അങ്ങനെ ചാഞ്ചാടുന്നവര്‍ക്കുള്ളതല്ല ഇവിടം.
- മാതാ അമൃതാനന്ദമയീദേവി

</TEXT>
</DOC>