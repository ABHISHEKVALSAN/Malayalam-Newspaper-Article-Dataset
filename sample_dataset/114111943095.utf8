<DOC>
<DOCNO>114111943095.utf8</DOCNO>
<TEXT>


           എല്‍കെജി വിദ്യാര്‍ത്ഥിനിയെ കന്യാസ്ത്രീ ക്രൂരമായി മര്‍ദ്ദിച്ചു    

Wednesday 19 November 2014 10:23 pm IST

        കോട്ടയം: എല്‍കെജി വിദ്യാര്‍ത്ഥിനിയെ കന്യാസ്ത്രീ ക്രൂരമായി മര്‍ദ്ദിച്ചു. അയര്‍ക്കുന്നം നരിവേലി സെന്റ് തോമസ് ഇംഗ്‌ളീഷ് മീഡിയം നേഴ്‌സറി സ്‌കൂളിലെ എല്‍കെജി വിദ്യാര്‍ത്ഥിനി മൂന്നരവയസുള്ള സനാമോള്‍ക്കാണ് മര്‍ദ്ദനമേറ്റത്. ഗൃഹപാഠം ചെയ്യാത്തതിന്റെ പേരിലാണ് പിഞ്ചുകുഞ്ഞിനോട് ഈ ക്രൂരത ചെയ്തതെന്നാണ് സൂചന. കൈകളിലും കാലുകളിലുമായി 27ലധികം അടികളുടെ പാടുണ്ടെന്ന് കുട്ടിയുടെ മാതാപിതാക്കള്‍ പറഞ്ഞു. അമയന്നൂര്‍ തെക്കുംഭാഗം കല്ലുംമാക്കല്‍ പ്രസീദ്- ശ്രീകല ദമ്പതികളുടെ മകളാണ് വിദ്യാര്‍ത്ഥിനി. സി. ലിന്‍സയാണ് കുട്ടിയെ മര്‍ദ്ദിച്ചത്. ദേഹമാസകരം മര്‍ദ്ദനമേറ്റ പാടുമായി വീട്ടിലെത്തിയ കുട്ടിയെയും കൊണ്ട് രക്ഷിതാക്കള്‍ സ്‌കൂളിലെത്തിയപ്പോള്‍ ക്ഷമ പറഞ്ഞ് തലയൂരാനാണ് സ്‌കൂള്‍ അധികൃതര്‍ ശ്രമിച്ചത്. ഇതുസംബന്ധിച്ച് പോലീസില്‍ പരാതി നല്‍കിയിട്ടുണ്ടെന്നും ബന്ധുക്കള്‍ പറഞ്ഞു.
    
</TEXT>
</DOC>