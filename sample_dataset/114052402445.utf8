<DOC>
<DOCNO>114052402445.utf8</DOCNO>
<TEXT>


           മോദി ഭരണം: മുന്‍ ധാരണ വേണ്ടെന്ന് കെ എം മാണി    

Saturday 24 May 2014 3:16 pm IST

കോട്ടയം: നരേന്ദ്രമോദിയുടെ ഭരണം കേരളത്തിന് ഗുണകരമാകില്ലെന്ന മുന്‍ധാരണ വേണ്ടെന്ന് ധനമന്ത്രി കെ എം മാണി. കേരളത്തിന് കേന്ദ്ര സര്‍ക്കാര്‍ അര്‍ഹമായ പരിഗണന നല്‍കുമെന്ന ശുഭാപ്തി വിശ്വാസം ഉണ്ടെന്നും അദ്ദേഹം പറഞ്ഞു.

സംസ്ഥാനത്തിന് കേന്ദ്ര സര്‍ക്കാര്‍ പിന്തുണയും സഹായവും നല്‍കുമെന്നാണ് പ്രതീക്ഷ. സഹായം ലഭിക്കാതെ വന്നാല്‍ കേന്ദ്രത്തില്‍ ഒരുമിച്ച് സമ്മര്‍ദ്ദം ചെലുത്തി സഹായങ്ങള്‍ നേടിയെടുക്കുമെന്നും മാണി പറഞ്ഞു.

അതേസമയം നരേന്ദ്ര മോദി അധികാരത്തില്‍ വരുമ്പോള്‍ എന്തു ചെയ്യണമെന്ന് ലീഗിനറിയാമെന്നും ലീഗിനെ രാഷ്ട്രീയം പഠിപ്പിക്കണ്ടെന്നും ഇ അഹമ്മദ് പറഞ്ഞു.

ന്യൂനപക്ഷങ്ങള്‍ക്ക് വേണ്ടത് ചോദിച്ചു വാങ്ങുമെന്നും അഹമ്മദ് വ്യക്തമാക്കി.
    
</TEXT>
</DOC>