<DOC>
<DOCNO>114030179828.utf8</DOCNO>
<TEXT>


           ബംഗാരു ലക്ഷ്മണ്‍ അന്തരിച്ചു    

Saturday 1 March 2014 7:21 pm IST

ഹൈദരാബാദ്: ബി.ജെ.പി മുന്‍ ദേശീയ അദ്ധ്യക്ഷന്‍ ബംഗാരു ലക്ഷ്മണ്‍ അന്തരിച്ചു. വാര്‍ദ്ധക്യകാല അസുഖത്തെ തുടര്‍ന്ന് ഹൈദരാബാദില്‍ വച്ചായിരുന്നു അന്ത്യം.

ആന്ധ്രാപ്രദേശിലെ ദളിത് കുടുംബത്തില്‍ 1939 മാര്‍ച്ച് 17നാണ് ബംഗാരു ലക്ഷ്മണ്‍ ജനിച്ചത്. 1975ല്‍ അടിയന്തരാവസ്ഥക്കാലത്ത് ജയില്‍വാസം അനുഭവിക്കേണ്ടി വന്നിട്ടുണ്ട്.

1996ല്‍ രാജ്യസഭാംഗമായി. 2000-2001 കാലത്താണ് ബി.ജെ.പിയുടെ ദേശീയ അദ്ധ്യക്ഷനായിരുന്നത്. 1999-2000 കാലത്ത് കേന്ദ്ര റെയില്‍വേ സഹമന്ത്രിയായിരുന്നു.

ബംഗാരു ലക്ഷമണിന്റെ വിയോഗത്തെ തുടര്‍ന്ന് ബിജെപിയിലെ പ്രമുഖര്‍ ട്വീറ്റ് സന്ദേശത്തിലൂടെ അനുശോചനം രേഖപ്പെടുത്തി.

ബംഗാരുവിന്റെ പെട്ടെന്നുള്ള വിയോഗം ആഴത്തിലുള്ള ദു:ഖം പ്രധാനം ചെയ്യുന്നുവെന്നാണ് ബിജെപി അധ്യക്ഷന്‍ രാജ്‌നാഥ് സിംഗ് സന്ദേശത്തില്‍ രേഖപ്പെടുത്തിയത്.

അദ്ദേഹത്തിന്റെ വിയോഗം അറഞ്ഞതിലൂടെ അതിയായ ദു:ഖമുണ്ടായെന്ന് മോദി ട്വീറ്റ് ചെയ്തു.
    
</TEXT>
</DOC>