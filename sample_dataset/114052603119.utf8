<DOC>
<DOCNO>114052603119.utf8</DOCNO>
<TEXT>


            കൃത്യനിഷ്ഠ    

Monday 26 May 2014 9:59 pm IST

        നമ്മളില്‍ ഇളകിമറിഞ്ഞു ഇടതടവില്ലാതെ ഒഴുകുന്ന  വിചാരങ്ങളെ നിയന്ത്രിക്കുകയും ഒരേയോരു കേന്ദ്രത്തിലേക്ക് ആ പ്രവാഹത്തെ  തിരിച്ചുവിടുകയും ചെയ്താല്‍ വിചാരനദിയെ ഏറ്റവും ചുരുങ്ങിയ ഒരു  നിലയിലേയ്ക്ക് സങ്കോചിപ്പിച്ചുവെന്ന് നമുക്കവകാശപ്പെടാവുന്നതാണ്.  ഒഴുക്കിന്റെ ശക്തിയും ഘനമാനവും വീണ്ടും ചുരുക്കിച്ചുരുക്കി കേവലം  ഏകാഗ്രമാക്കാനുള്ള നിരന്തര യത്‌നം കുറെക്കൂടി വിജയിച്ചാല്‍ ഒടുവില്‍  മനസ്സിനെത്തന്നെ നശിപ്പിക്കാവുന്ന ഒരു പതനത്തില്‍ നാം  എത്തിച്ചേരുന്നതായിരിക്കും. ആ ഘട്ടത്തിലുണ്ടാവുന്ന അനുഭവം മനസ്സിന്നും  ബുദ്ധിയ്ക്കും ഉപരിവര്‍ത്തിയായ ഒരു ലോകത്തിന്റെ അനുഭൂതിവിശേഷമായിരിക്കുകയും  ചെയ്യും. ഇതാണ്, അപ്പോള്‍, വേദാന്തമാര്‍ഗ്ഗത്തിലൂടെയുള്ള ഗാഢവും  നിരന്തരവുമായ ധ്യാനത്തിന്റെ കര്‍തൃനിഷ്ഠമായ പരിണിതഫലം.

സ്വാമി ചിന്മയാനന്ദന്‍

</TEXT>
</DOC>