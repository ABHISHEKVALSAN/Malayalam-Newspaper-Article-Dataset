<DOC>
<DOCNO>114111441417.utf8</DOCNO>
<TEXT>


           ദേശീയ തീര്‍ത്ഥാടന  കേന്ദ്രമാക്കാന്‍ കേന്ദ്രത്തോട്  ആവശ്യപ്പെടും- കെ.സുരേന്ദ്രന്‍    

Friday 14 November 2014 10:09 pm IST

        കാസര്‍കോട് (കുമ്പള): ശബരിമല ദേശീയ തീര്‍ത്ഥാടന കേന്ദ്രമാക്കി പ്രഖ്യാപിക്കാന്‍ കേന്ദ്രസര്‍ക്കാരിനോട് ആവശ്യപ്പെടുമെന്ന് ബിജെപി സംസ്ഥാന ജനറല്‍ സെക്രട്ടറി കെ.സുരേന്ദ്രന്‍. ശബരിമലയുടെ സമഗ്ര വികസനമാണ് ബിജെപി ലക്ഷ്യമിടുന്നത്. പമ്പയെ ശുദ്ധീകരിക്കുക, അയ്യപ്പഭക്തന്‍മാരുടെ വാഹനങ്ങളെ ടോള്‍ പിരിവില്‍ നിന്നും ഒഴിവാക്കുക, ശബരി പാത അടിയന്തിരമായി നിര്‍മ്മാണം ആരംഭിക്കുക എന്നീ ആവശ്യങ്ങള്‍ക്കായി കേന്ദ്രസര്‍ക്കാരിന്റെ സഹായം തേടും. ഇപ്പോഴത്തെ വാര്‍ത്താ വിതരണ പ്രക്ഷേപണ സഹമന്ത്രി പ്രകാശ് ജാവധേക്കറുടെ നേതൃത്വത്തില്‍ രണ്ട് വര്‍ഷം മുമ്പ് ശബരിമല സന്ദര്‍ശിച്ചപ്പോള്‍ അദ്ദേഹം നല്‍കിയ സമഗ്രമായ റിപ്പോര്‍ട്ട് കേന്ദ്രസര്‍ക്കാരിന്റെ ശ്രദ്ധയില്‍പ്പെടുത്തും. ബിജെപി കുമ്പളയില്‍ സംഘടിപ്പിച്ച ശബരിമല സംരക്ഷണസദസ്സ് ഉദ്ഘാടനം ചെയ്ത് സംസാരിക്കുകയായിരുന്നു അദ്ദേഹം.
    
</TEXT>
</DOC>