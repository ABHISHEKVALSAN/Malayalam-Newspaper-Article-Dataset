<DOC>
<DOCNO>114041190815.utf8</DOCNO>
<TEXT>


           ഹിലാരി ക്ലിന്റന് നേരെ യുവതിയുടെ ചെരുപ്പേറ്    

Friday 11 April 2014 11:37 am IST

ലാസ് വേഗസ്: മുന്‍ യുഎസ് സ്‌റ്റേറ്റ് സെക്രട്ടറി ഹിലാരി ക്ലിന്റണ് നേരെ യുവതിയുടെ ചെരുപ്പേറ്. ലാസ് വേഗസിലെ ഇന്‍സ്റ്റിറ്റിയൂട്ട് ഓഫ് സ്‌ക്രാപ് റീസൈക്ലിംഗ് ഇന്‍ഡസ്ട്രീസിലെ പരിപാടിക്കിടെയായിരുന്നു സംഭവം.

എന്നാല്‍ ചെരുപ്പ് ഹിലാരിയുടെ ശരീരത്തില്‍ കൊണ്ടില്ല. ഹിലാരി ക്ലിന്റണ്‍ വേദിയിലെത്തിയപ്പോള്‍ സദസിലുണ്ടായിരുന്ന സ്ത്രീ അവര്‍ക്കുനേരെ ചെരുപ്പെറിയുകയായിരുന്നു.

സ്ത്രീയെ പിന്നീട് കസ്റ്റഡിയിലെടുത്തു. ചെരുപ്പേറിനോട് ഹിലാരി തമാശയോടെയാണ് പ്രതികരിച്ചത്. ആരെങ്കിലും തനിക്കു നേരെ വല്ലതും ഏറിഞ്ഞതാണോയെന്നു ചോദിച്ച അവര്‍ ഖരമാലിന്യ സംസ്‌കരണം ഇത്ര വിവാദവിഷയമാണെന്ന് അറിഞ്ഞിരുന്നില്ല എന്നും പറഞ്ഞു.

ഇത് ക്രിമിനല്‍ കുറ്റമാണെന്നും അത് പ്രകാരമുള്ള നടപടികള്‍ ചെരുപ്പ് വലിച്ചെറിഞ്ഞ സ്ത്രീ നേരിടേണ്ടി വരുമെന്നും അധികൃതര്‍ അറിയിച്ചു.
    
</TEXT>
</DOC>