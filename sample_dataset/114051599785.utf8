<DOC>
<DOCNO>114051599785.utf8</DOCNO>
<TEXT>


           മോദിക്കു വധഭീഷണി തിരക്കഥാകൃത്ത്‌ അറസ്റ്റില്‍    

Thursday 15 May 2014 9:02 pm IST

        ലക്നൗ: മോദിയെ വെടിവെച്ചു കൊല്ലുമെന്ന്‌ ട്വിറ്ററില്‍ ഭീഷണി മുഴക്കിയ ഇടതു പക്ഷ തീവ്രവാദ നേതാവും തിരക്കഥാ കൃത്തുമായയാള്‍അറസ്റ്റില്‍. ഗുഡ്ഗാവ്‌ സ്വദേശി അമരേഷ്‌ മിശ്ര( 48) യെയാണ്‌ ഗുഡ്ഗാവ്‌ പോലീസ്‌ കമ്മീഷണര്‍ അലോക്‌ മിട്ടലിെ‍ന്‍റ നേതൃത്വത്തിലുള്ള സംഘം അറസ്റ്റ്‌ ചെയ്തത്‌. 
കോടതിയില്‍ ഹാജരാക്കിയ ഇയാളെ റിമാന്‍ഡ്‌ ചെയ്തിട്ടുണ്ട്‌.2013ല്‍ ബോളിവുഡിലെ വമ്പന്‍ ഹിറ്റായിരുന്ന ബുള്ളറ്റ്‌ രാജയെന്ന സിനിമയുടെ കഥയും തിരക്കഥയും രചിച്ചത്‌ മിശ്രയായിരുന്നു. ഇന്ത്യന്‍ ശിക്ഷാ നിയമം 153 എ, ഐടി ആക്ട്‌ 66 എ എന്നിവ പ്രകാരമാണ്‌ ഇയാള്‍ക്കെതിരെ കേസ്‌ എടുത്തിരിക്കുന്നത്‌.ഇയാളുടെ ട്വിറ്റര്‍ അക്കൗണ്ട്‌ മരവിപ്പിച്ചിട്ടുണ്ട്‌. അലഹബാദ്‌ യൂണിവേഴ്സിറ്റി വിദ്യാര്‍ഥിയായിരുന്ന മിശ്ര ഇടതു പക്ഷ സംഘടനയായ സിപിഐ എം.എല്‍ അംഗമായിരുന്നു.
    
</TEXT>
</DOC>