<DOC>
<DOCNO>114050998259.utf8</DOCNO>
<TEXT>


           കെ.എന്‍. സതീഷ്‌ ചുമതലയേറ്റു: ആദ്യ സമ്പൂര്‍ണ്ണ യോഗം ചേര്‍ന്നു    

Friday 9 May 2014 10:30 pm IST

        തിരുവനന്തപുരം: ശ്രീപദ്മനാഭ സ്വാമിക്ഷേത്രം എക്സിക്യുട്ടീവ്‌ ഓഫീസറായി സുപ്രീംകോടതി നിയമിച്ച കെ.എന്‍. സതീഷ്‌ ഇന്നലെ ചുമതലയേറ്റു. വൈകിട്ട്‌ 4.30ന്‌ മതിലകത്തെ ഓഫീസിലെത്തിയാണ്‌ അദ്ദേഹം ചുമതലയേറ്റെടുത്തത്‌. തെരഞ്ഞെടുപ്പ്‌ ഡ്യൂട്ടിക്കായി ആന്ധ്രാപ്രദേശിലായിരുന്ന അദ്ദേഹം ഇന്നലെ രാവിലെയാണ്‌ തിരുവനന്തപുരത്തെത്തിയത്‌.
തുടര്‍ന്ന്‌ പുതിയ ഭരണ സമിതിയുടെ ആദ്യത്തെ യോഗം ചേര്‍ന്നു. കമ്മിറ്റി അദ്ധ്യക്ഷ കെ.പി. ഇന്ദിര, സമിതി അംഗം എസ്‌. വിജയകുമാര്‍, തന്ത്രി, നമ്പി എന്നിവര്‍ യോഗത്തില്‍ പങ്കെടുത്തു. 
അതിനിടെ ക്ഷേത്രത്തിലെ കാണിക്കയെണ്ണുന്ന ചടങ്ങുകള്‍ ഇന്നലെയും തുടര്‍ന്നു. ഇന്നോടെ കാണിക്കയെണ്ണി തീരുമെന്നാണ്‌ കരുതുന്നത്‌. 
    
</TEXT>
</DOC>