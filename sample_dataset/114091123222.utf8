<DOC>
<DOCNO>114091123222.utf8</DOCNO>
<TEXT>


           'ബാലകാരുണ്യം' കുട്ടികളുടെ സംഗമം: ഉദ്ഘാടനം ഇന്ന്    

Thursday 11 September 2014 9:51 pm IST

        പാലാ: ബാലകാരുണ്യം 2014-ന്റെ ഉദ്ഘാടനം ഇന്ന് രാവിലെ 11ന് കടപ്പാട്ടൂര്‍ മഹാദേവ ക്ഷേത്രസന്നിധിയില്‍ നടക്കും. വിശ്വഹിന്ദു പരിഷത്ത് സേവാ വിഭാഗത്തിന്റെ ആഭിമുഖ്യത്തില്‍ പ്രവര്‍ത്തിക്കുന്ന ബാലികാ, ബാലാശ്രമങ്ങളിലെ കുട്ടികളുടെ ഓണക്കാല സംഗമമാണിത്.

പ്രമുഖ സാഹിത്യകാരനും ചലച്ചിത്ര നടനുമായ മാടമ്പ് കുഞ്ഞിക്കുട്ടന്‍ പരിപാടികളുടെ ഉദ്ഘാടനം നിര്‍വ്വഹിക്കും. വിഎച്ച്പി സംസ്ഥാന അദ്ധ്യക്ഷന്‍ റിട്ട.ജസ്റ്റിസ് എം. രാമചന്ദ്രന്‍ അദ്ധ്യക്ഷത വഹിക്കും. വാഴൂര്‍ തീര്‍ത്ഥപാദാശ്രമം പ്രസിഡന്റ് സ്വാമി പ്രജ്ഞാനാനന്ദ തീര്‍ത്ഥപാദര്‍ അനുഗ്രഹപ്രഭാഷണം നടത്തും. മന്ത്രി കെ.എം. മാണി മുഖ്യ പ്രഭാഷണവും വിഎച്ച്പി സംസ്ഥാന സേവാ വിഭാഗം പ്രഭാരി കെ.പി. നാരായണന്‍ ആമുഖപ്രഭാഷണവും അഖില ഭാരത സഹസേവാ പ്രമുഖ് മധൂകര്‍ റാവു ദിക്ഷിത് വിഎച്ച്പി സുവര്‍ണ്ണ ജയന്തി സന്ദേശവും നല്‍കും. സന്യാസി ശ്രേഷ്ഠന്മാര്‍, സംഘടനാ ഭാരവാഹികള്‍ എന്നിവര്‍ പങ്കെടുക്കും. വി. മുരളീധരന്‍ സ്വാഗതവും ഡോ. എസ്. സുകുമാരന്‍ നായര്‍ നന്ദിയും പറയും.

ഉച്ചകഴിഞ്ഞ് രണ്ടു മുതല്‍ സര്‍ഗ്ഗോത്സവം, കുട്ടികളുടെ കലാ-വൈജ്ഞാനിക പരിപാടികള്‍, ഭജന്‍സ് എന്നിവ നടക്കും. സീമാ ജാഗരണ്‍ മഞ്ച് അഖിലഭാരത സഹകാര്യദര്‍ശി എ. ഗോപാലകൃഷ്ണന്‍, വിന്‍ വേള്‍ഡ് ഫൗണ്ടേഷന്‍ ചെയര്‍മാന്‍ അഡ്വ. എസ്. ജയസൂര്യന്‍ എന്നിവര്‍ വിവിധ വിഷയങ്ങളില്‍ ക്ലാസ് എടുക്കും.

നാളെ രാവിലെ 11.30ന് നടക്കുന്ന സമാപന സമ്മേളനത്തില്‍ കുമ്മനം രാജശേഖരന്‍ ബാലകാരുണ്യ സന്ദേശം നല്‍കും. നടന്‍ ദേവന്‍ കുട്ടികള്‍ക്ക് ഓണക്കോടി വിതരണം ചെയ്യും. അരുണാപുരം ശ്രീരാമകൃഷ്ണ മഠാധിപതി സ്വാമി വാമദേവാനന്ദ അദ്ധ്യക്ഷത വഹിക്കും. സ്വാമി ഗരുഢധ്വജാനന്ദ, ബി. ബലരാമന്‍, എ.എസ്. ജനാര്‍ദ്ദനന്‍, വി.കെ. വിശ്വനാഥന്‍ എന്നിവര്‍ പങ്കെടുക്കും.ഡോ. എന്‍.കെ. മഹാദേവന്‍ സ്വാഗതവും എം.കെ. സോമശേഖരന്‍ നന്ദിയും പറയും.

സംസ്ഥാനത്തെ 12 സ്ഥാപനങ്ങളില്‍ നിന്നുള്ള 500ഓളം കുട്ടികളാണ് ഓണക്കാല സംഗമമായ ബാലകാരുണ്യത്തില്‍ പങ്കെടുത്തത്.
    
</TEXT>
</DOC>