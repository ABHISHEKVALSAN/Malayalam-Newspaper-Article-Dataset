<DOC>
<DOCNO>114030179834.utf8</DOCNO>
<TEXT>


           ലോകത്തെ ആദ്യ ഫോറന്‍സിക്ക് സര്‍വ്വകലാശാല ഗുജറാത്തിലായിരുന്നു: മോദി    

Saturday 1 March 2014 7:00 pm IST

ഗാന്ധിനഗര്‍: ലോകത്തിലെ തന്നെ ആദ്യത്തെ ഫോറന്‍സിക്ക് സയന്‍സ് യൂണിവേഴ്‌സിറ്റി രൂപീകരിച്ചത് ഗുജറാത്തിലാണെന്ന് ബിജെപിയുടെ പ്രധാനമന്തി സ്ഥാനാര്‍ത്ഥിയും ഗുജറാത്ത് മുഖ്യമന്ത്രിയുമായ നരേന്ദ്ര മോദി.

രാജ്യത്ത് ഓരോ മണിക്കൂറും നടന്നു കൊണ്ടിരിക്കുന്ന കുറ്റകൃത്യങ്ങള്‍ രേഖപ്പെടുത്തുന്നതിന്റെ ആവശ്യകതയ്ക്ക് വേണ്ടിയായിരുന്നു ഇതെന്നും അദ്ദേഹം പറഞ്ഞു.

ഗുജറാത്തില്‍ നടന്ന ബാര്‍ കൗണ്‍സില്‍ ഓഫ് ഇന്ത്യയുടെ സുവര്‍ണ ജൂബിലി ആഘോഷത്തില്‍ പങ്കെടുത്ത് സംസാരിക്കുകയായിരുന്നു അദ്ദേഹം.

വര്‍ധിച്ചു വരുന്ന കുറ്റകൃത്യങ്ങള്‍ക്കും കുറ്റവാളികളുടെ എണ്ണത്തിലും ഒരു പരിധി വരെ അറുതി വരുത്താന്‍ ഈ സര്‍വകലാശാലയില്‍ നിന്ന് പഠിച്ചിറങ്ങുന്നവര്‍ക്കായിട്ടുണ്ട്.

ഭീകരരില്‍ നിന്നും നക്‌സലേറ്റുകളില്‍ നിന്നുമെല്ലാം ഇന്ത്യന്‍ സൈനികര്‍ക്ക് രക്ഷ നേടുന്നതിനായി ബുള്ളറ്റ് പ്രൂഫും മറ്റും രൂപീകരിക്കുന്നതിന് സര്‍വകലാശാലയിലെ തന്നെ സാങ്കേതിക വിദ്യ ഉതകുമെന്നും മോദി പ്രത്യാശിച്ചു.

നിയമ സംഹിതയ്ക്ക് വേണ്ട കാര്യങ്ങള്‍ ഉറപ്പു വരുത്തേണ്ടത് സര്‍ക്കാരിന്റെ ഉത്തരവാദിത്തമാണെന്നും മേദി പറഞ്ഞു.
    
</TEXT>
</DOC>