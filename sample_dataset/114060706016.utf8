<DOC>
<DOCNO>114060706016.utf8</DOCNO>
<TEXT>


           ജയ്പൂരില്‍ മലേഷ്യന്‍ യുവതിയെ ബലാത്സംഗത്തിനിരയാക്കി; പ്രതി അറസ്റ്റില്‍     

Saturday 7 June 2014 4:45 pm IST

ജയ്പൂര്‍: ജയ്പൂരില്‍ മലേഷ്യന്‍ യുവതിയെ ബലാത്സംഗത്തിനിരയാക്കിയ കേസില്‍ മുപ്പതുകാരന്‍ അറസ്റ്റിലായി. കഴിഞ്ഞ ദിവസമാണ് ബിസിനസ് ആവശ്യത്തിനായി ജെയ്പൂരിലെത്തിയ യുവതി ബലാത്സംഗത്തിനിരയായത്. ഭില്‍വാര നിവാസിയായ യുവാവാണ് പ്രതിയെന്ന് ജയ്പൂര്‍ ഈസ്റ്റ് പോലീസ് അറയിച്ചു.

യുവതിയുടെ പരാതിയിന്‍മേലാണ് അറസ്റ്റ്. ജയ്പൂരിലെത്തിയ യുവതിയുമായി ഇയാള്‍ സൗഹൃദം സ്ഥാപിക്കുകയായിരുന്നു. തുടര്‍ന്ന് ഒരുമിച്ച ഭക്ഷണം കഴിച്ച ശേഷം വിജനമായ സ്ഥലത്ത് കൊണ്ടു പോയി പീഡനത്തിനിരയാക്കിയെന്ന് യുവതി പോലീസില്‍ നല്‍കിയ പരാതിയില്‍ പറയുന്നു.

മയക്കുമരുന്ന് കലര്‍ത്തിയ മദ്യം നല്‍കിയാണ് തന്നെ വിജനമായ സ്ഥലത്തേക്ക് കാറില്‍ കൊണ്ടുപോയി പീഡിപ്പിച്ചതെന്നും യുവതി പരാതിയില്‍ വ്യക്തമാക്കിയിട്ടുണ്ട്. സംഭവത്തെ കുറിച്ച് കൂടുതല്‍ അന്വേഷണങ്ങള്‍ നടത്തിവരികയാണെന്ന് പോലീസ് വൃത്തങ്ങള്‍ അറിയിച്ചു.
    
</TEXT>
</DOC>