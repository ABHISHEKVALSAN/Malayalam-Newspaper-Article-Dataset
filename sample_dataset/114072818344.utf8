<DOC>
<DOCNO>114072818344.utf8</DOCNO>
<TEXT>


           കാര്‍ കനാലിലേക്കു മറിഞ്ഞ് രണ്ട് മരണം    

Monday 28 July 2014 11:49 am IST

        ആലപ്പുഴ: ആലപ്പുഴയില്‍ കാര്‍ കനാലിലേക്കു മറിഞ്ഞ് രണ്ടു പേര്‍ മരിച്ചു. പത്തനംതിട്ട ഇലഞ്ഞൂര്‍ സ്വദേശി അരുണ്‍ എസ് ലാല്‍, ഓമല്ലൂര്‍ സ്വദേശി പാട്രിക് എന്നിവരാണു മരിച്ചത്. ഇന്നു പുലര്‍ച്ചെയായിരുന്നു അപകടം.  ആലപ്പുഴ - ചങ്ങനാശേരി റോഡില്‍ പണ്ടാരക്കുളത്തിന് സമീപമാണ് അപകടം നടന്നത്. 

വാഹനത്തിലുണ്ടായിരുന്ന അരുണിന്റെ സഹോദരന്‍ ആനന്ദ് എസ്. ലാല്‍ അത്ഭുതകരമായി രക്ഷപ്പെട്ടു. കൊച്ചിയില്‍ നിന്ന് പത്തനംതിട്ടയിലേക്ക് പോവുകയായിരുന്ന ഇവരുടെ കാര്‍ പുലര്‍ച്ചെ മൂന്നുമണിയോടെയാണ് അപകടത്തില്‍പ്പെട്ടത്.  

മൃതദേഹങ്ങള്‍ ആലപ്പുഴ മെഡിക്കല്‍ കോളജ് മോര്‍ച്ചറിയില്‍ സൂക്ഷിച്ചിരിക്കുകയാണ്.
    
</TEXT>
</DOC>