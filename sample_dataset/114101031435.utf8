<DOC>
<DOCNO>114101031435.utf8</DOCNO>
<TEXT>


           കുട്ടികള്‍ക്കെതിരെ അധ്യാപകരുടെ ക്രൂരത തുടരുന്നു; അംഗനവാടി അദ്ധ്യാപിക അറസ്റ്റില്‍    

Friday 10 October 2014 2:04 pm IST

        കോഴിക്കോട്: കുട്ടികള്‍ക്കെതിരെയുള്ള അധ്യാപകരുടെ ക്രൂരത ആവര്‍ത്തിക്കപ്പെടുന്നു. യുകെജി വിദ്യാര്‍ത്ഥിയെ അധ്യാപിക പട്ടിക്കൂട്ടില്‍ പൂട്ടിയിട്ടതിന് പിന്നാലെ പുതിയ ഒരു സംഭവം കൂടി.

മൂന്ന് വയസ്സുകാരിക്ക് നേരെ നടത്തിയ ക്രൂര വിനോദത്തിലൂടെ ഇത്തവണ താരമായിരിക്കുന്നത് അംഗനവാടി അധ്യാപികയാണ്. കുട്ടിയെ സ്‌കെയില്‍ ഉപയോഗിച്ച് അടിച്ച അധ്യാപികയെ പോലീസ് അറസ്റ്റ് ചെയ്യുകയും ചെയ്തു.

കോഴിക്കോട് നല്ലളത്ത മൈത്രി അങ്കനവാടിയില്‍ ബുധനാഴ്ചയാണ് സംഭവം. ബാലനീതി നിയമത്തിലെ വകുപ്പുകള്‍ പ്രകാരമാണ് അദ്ധ്യാപികയെ അറസ്റ്റു ചെയ്തത്.
    
</TEXT>
</DOC>