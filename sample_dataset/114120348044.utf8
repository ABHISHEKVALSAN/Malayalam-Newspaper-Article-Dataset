<DOC>
<DOCNO>114120348044.utf8</DOCNO>
<TEXT>


           കഞ്ചാവ് പൊതിയുമായി വീട്ടമ്മ അറസ്റ്റില്‍    

Wednesday 3 December 2014 9:34 pm IST

        കായംകുളം: കഞ്ചാവ് പൊതിയുമായി വീട്ടമ്മ അറസ്റ്റില്‍. കൃഷ്ണപുരം തെക്ക് കൊച്ചുമുറിയില്‍ പള്ളിത്തെക്കതില്‍ വാടകയ്ക്ക് താമസിക്കുന്ന അബ്ദുള്‍ കരീംമിന്റെ ഭാര്യ ജമീല (55) യെയാണ് കായംകുളം എസ്‌ഐ: രജീഷ്‌കുമാറിന്റെ നേതൃത്വത്തില്‍ അറസ്റ്റ് ചെയ്തത്. മത്സ്യക്കച്ചവടക്കാരിയായ ഇവര്‍ കടലോര പ്രദേശങ്ങളിലേക്കാണ് കഞ്ചാവ് ശേഖരിച്ച് പൊതിയാക്കി വില്‍പ്പന നടത്തുന്നത്. നാര്‍ക്കോട്ടിക് സെല്‍ ഡിവൈഎസ്പിക്ക് ലഭിച്ച രഹസ്യ വിവരത്തിന്റെ അടിസ്ഥാനത്തില്‍ നാര്‍ക്കോട്ടിക് വിഭാഗം അംഗങ്ങളായ ലാല്‍കൃഷ്ണ, ഇക്ബാല്‍, ഷാഫി, സതീഷ്, ഹസന്‍ എന്നിവരുടെ നേതൃത്വത്തില്‍ മൂന്നു ദിവസമായി ഇവര്‍ പോലീസ് നിരീക്ഷണത്തിലായിരുന്നു. പന്ത്രണ്ട് പൊതി കഞ്ചാവ് ഇവര്‍ പിടിയിലാകുമ്പോള്‍ കൈവശം ഉണ്ടായിരുന്നു. കായംകുളം ഒന്നാംക്ലാസ് ജുഡീഷ്യല്‍ മജിസ്‌ട്രേറ്റ് കോടതിയില്‍ ഹാജരാക്കി റിമാന്റ് ചെയ്തു.
    
</TEXT>
</DOC>