<DOC>
<DOCNO>114060104207.utf8</DOCNO>
<TEXT>


           മന്ത്രിസഭാ പുന:സംഘടന; ചര്‍ച്ച ചെയ്തിട്ടില്ലെന്ന് സുധീരന്‍    

Sunday 1 June 2014 12:13 am IST

കൊച്ചി: മന്ത്രിസഭാ പുനഃസംഘടന കോണ്‍ഗ്രസില്‍ ഇതുവരെ ചര്‍ച്ചയക്കു വന്നിട്ടില്ലെന്ന്‌ കെപിസിസി പ്രസിഡന്റ്‌ വി. എം. സുധീരന്‍. 

കാക്കനാട്‌ പ്രസ്‌ അക്കാദമിയില്‍ ജേര്‍ണലിസം വിദ്യാര്‍ഥികളുമായി സംവദിക്കുകയായിരുന്നു അദ്ദേഹം. പുനഃസംഘടന മുഖ്യമന്ത്രിയുടെ അധികാര പരിധിയില്‍ വരുന്ന കാര്യമാണ്‌ എന്നത്‌ ശരിയാണ്‌. പക്ഷേ ഇക്കാര്യം പാര്‍ട്ടിയില്‍ ഇതുവരെ ചര്‍ച്ചക്കു വന്നിട്ടില്ലെന്നും സുധീരന്‍ പറഞ്ഞു. 

ആറന്മുള വിമാനത്തവളവുമായി ബന്ധപ്പെട്ട്‌ ഹരിത ട്രൈബൂണലിന്റെ വിധി സ്വാഗതാര്‍ഹമാണെന്ന്‌ ചോദ്യത്തിന്‌ മറുപടിയായി അദ്ദേഹം പറഞ്ഞു. നിയമവാഴ്ചയെ വെല്ലുവിളിക്കുന്നവര്‍ക്കുളള മുന്നറിയിപ്പാണ്‌ വിധി. പാരിസ്ഥിതിക പഠനം നടത്തിയിട്ടു മാത്രമെ ഇത്തരം പദ്ധതികള്‍ക്ക്‌ അനുമതി നല്‍കാവു. ഇത്തരം പഠനം നടത്തുന്ന ഏജന്‍സികള്‍ക്ക്‌ വിശ്വാസ്യതയുണ്ടായിരിക്കണം. ബാര്‍ തൊഴിലാളികള്‍ക്ക്‌ പുരധിവാസ പാക്കേജ്‌ ഏര്‍പ്പെടുത്തുന്ന കാര്യം ആലോചിക്കുമെന്നും സുധീരന്‍ പറഞ്ഞു.

    
</TEXT>
</DOC>