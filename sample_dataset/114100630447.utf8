<DOC>
<DOCNO>114100630447.utf8</DOCNO>
<TEXT>


           സിനിമ തിയേറ്ററില്‍ സുരക്ഷാ ജീവനക്കാരന്‍ മര്‍ദ്ദനമേറ്റു മരിച്ചു    

Monday 6 October 2014 5:36 pm IST

        കോഴിക്കോട്: സിനിമ തിയേറ്ററില്‍ ടിക്കറ്റിനെച്ചൊല്ലിയുണ്ടായ തര്‍ക്കത്തില്‍ സുരക്ഷാ ജീവനക്കാരന്‍ മര്‍ദ്ദനമേറ്റു മരിച്ചു. കോഴിക്കോട് സ്വദേശി സത്യപ്രകാശ്  ആണ് മരിച്ചത്.

മാവൂര്‍ റോഡിലെ മള്‍ട്ടി പ്ലെക്‌സ് തിയറ്ററില്‍ ഇന്ന് രാവിലെയാണ് സംഭവം. ടിക്കറ്റ് തീര്‍ന്നെന്ന് ജീവനക്കാര്‍ പറഞ്ഞിട്ടും വിശ്വസിക്കാതിരുന്ന ഒരുസംഘമാണ് ഇയാളെ ആക്രമിച്ചത്.
ടിക്കറ്റ് കൗണ്ടറിലെ വിപിന്‍ എന്ന  ജീവനക്കാരനും ആക്രമണത്തില്‍ ഗുരുതരമായി പരുക്കേറ്റു.

ഇയാളെ ആശുപത്രിയില്‍ പ്രവേശിപ്പിച്ചു. തര്‍ക്കത്തെത്തുടര്‍ന്ന് വിപിനെ സംഘം മര്‍ദിച്ചപ്പോള്‍ പിടിച്ചുമാറ്റാന്‍ എത്തിയതായിരുന്നു സുരക്ഷാ ജീവനക്കാരനായ സത്യപ്രകാശ്. ഇതിനിടെ സത്യപ്രകാശിനും മര്‍ദനമേറ്റു. മര്‍ദനമേറ്റ് കുഴഞ്ഞു വീണ സത്യപ്രകാശിനെ ആശുപത്രി
യിലെത്തിച്ചപ്പോഴേക്കും മരിച്ചിരുന്നു.
    
</TEXT>
</DOC>