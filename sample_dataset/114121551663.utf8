<DOC>
<DOCNO>114121551663.utf8</DOCNO>
<TEXT>


           എം. ജി. രാജേഷിന് ആയിരങ്ങളുടെ  ആദരാഞ്ജലി    

Monday 15 December 2014 11:31 pm IST

        ആലുവ: രാഷ്ട്രീയ സ്വയംസേവക് സംഘത്തിന്റെ ആലുവ നഗര്‍കാര്യവാഹ്, താലൂക്ക് ശാരീരിക് ശിക്ഷണ്‍ പ്രമുഖ് എന്നീ ചുമതലകള്‍ വഹിച്ചിരുന്ന എം. ജി. രാജേഷിന് ആയിരങ്ങള്‍ ആദരാഞ്ജലി അര്‍പ്പിച്ചു. ആലുവായിലെ ആവേശമായിരുന്ന രാജേഷ് മുഴുവന്‍ ആര്‍എസ്എസ് പ്രവര്‍ത്തകരെയും കണ്ണീരിലാഴ്ത്തിയാണ് ഇന്നലെ വെളുപ്പിന് 3 മണിയോടെ യാത്രയായത്. അയോദ്ധ്യയില്‍ കര്‍സേവയില്‍ പങ്കെടുത്തവരില്‍ ഒരാളായിരുന്നു എംജിആര്‍ എന്നറിയപ്പെട്ടിരുന്ന രാജേഷ്. സംഘപ്രവര്‍ത്തനത്തില്‍ ഊര്‍ജ്ജസ്വലനായിരുന്നു ഇദ്ദേഹം.

കെപിബിഎഫ് എന്ന സ്ഥാപനത്തിലെ ഉദ്യോഗസ്ഥനായിരുന്ന രാജേഷ് ബിഎംഎസിന്റെ പ്രവര്‍ത്തകനായിരുന്നു. കരള്‍ രോഗ സംബന്ധമായ അസുഖത്തെതുടര്‍ന്ന് ചികിത്സയിലായിരുന്നു. എംജിആറിന്റെ മരണവാര്‍ത്തയറിഞ്ഞ് പരിവാര്‍ പ്രസ്ഥാനങ്ങളടക്കം നിരവധി സാമൂഹ്യസാംസ്‌കാരിക രംഗത്തെ പ്രമുഖര്‍ വീട്ടിലെത്തി ആദരാഞ്ജലി അര്‍പ്പിച്ചു. ആര്‍എസ്എസ് പ്രാന്തസംഘചാലക് പി. ഇ. ബി. മേനോന്‍, പ്രാന്തപ്രചാരക് പി. ആര്‍. ശശിധരന്‍, വനവാസി വികാസ കേന്ദ്രം സംസ്ഥാന പ്രസിഡന്റ് പള്ളിയറ രാമന്‍, ആര്‍എസ്എസ് ജില്ലാ കാര്യവാഹ് കൃഷ്ണകുമാര്‍, വിശ്വഹിന്ദുപരിഷത്ത് സംസ്ഥാന സെക്രട്ടറി ഐ. ബി. ശശി, വിഎച്ച്പി ജില്ല പ്രസിഡന്റ് കെ. എന്‍. അരവിന്ദാക്ഷന്‍, ബിജെപി സംസ്ഥാന സമിതി അംഗം അഡ്വ. പി. കൃഷ്ണദാസ്, ജില്ലാ വൈസ് പ്രസിഡന്റ് എം. രവി, ജില്ല സെക്രട്ടറി ലത ഗംഗാധരന്‍, നിയോജകമണ്ഡലം പ്രസിഡന്റ് എം. എന്‍. ഗോപി, വൈസ് പ്രസിഡന്റ് അഡ്വ. പി. ഹരിദാസ്, കര്‍ഷകമോര്‍ച്ച സംസ്ഥാന സെക്രട്ടറി കാശിനാഥ്, ബിഎംഎസ് ജില്ല ജോയിന്റ് സെക്രട്ടറി ധനീഷ് നീറിക്കോട്, എല്‍ഐസി ഏജന്റ് സംഘ് സെക്രട്ടറി ടി.വ ി. തങ്കച്ചന്‍, ബിഎംഎസ് മേഖല ജോയിന്റ് സെക്രട്ടറി ഇ. ജി. ജയപ്രകാശ്, മേഖല ട്രഷറര്‍ പി.ആര്‍.രഞ്ജിത്ത്, വിഎച്ച്പി ജില്ലാ സെക്രട്ടറി ശശി തുരുത്ത്, ജില്ലാ പ്രചാര പ്രമുഖ് എന്‍.അനില്‍കുമാര്‍, ബിജെപി ആലുവ ടൗണ്‍ പ്രസിഡന്റ് എ. സി. സന്തോഷ് കുമാര്‍, നഗരസഭ കൗണ്‍സിലര്‍മാരായ എം. രാധാകൃഷ്ണന്‍, ഉമ ലൈജി, തന്ത്രവിദ്യാപീഠം മാനേജര്‍ പി. എസ്. ഹരിനാരായണന്‍, മാതൃസമിതി അദ്ധ്യക്ഷ സീതാലക്ഷ്മി, ബാലവികാസ് സമന്വയ സമിതി സംസ്ഥാന സമിതിയംഗം പി. എം. ആണ്ടവന്‍, ഹിന്ദുഐക്യവേദി മേഖല സെക്രട്ടറി രമണന്‍ ചേലക്കുന്ന് തുടങ്ങിയവര്‍ ആദരാഞ്ജലി അര്‍പ്പിക്കാന്‍ എത്തിയിരുന്നു. അനുസ്മരണ സമ്മേളനം ഇന്ന് വൈകിട്ട് 5 മണിക്ക് മണപ്പുറം ഓഡിറ്റോറിയത്തില്‍ നടക്കും
    
</TEXT>
</DOC>