<DOC>
<DOCNO>114112143517.utf8</DOCNO>
<TEXT>


           തോപ്പില്‍ ഭാസി  പുരസ്‌കാരം സുഗതകുമാരിക്ക്    

Friday 21 November 2014 6:02 am IST

        തിരുവനന്തപുരം: തോപ്പില്‍ഭാസി ഫൗണ്ടേഷന്റെ ഈ വര്‍ഷത്തെ തോപ്പില്‍ഭാസി പുരസ്‌കാരം കവിയും പരിസ്ഥിതി പ്രവര്‍ത്തകയുമായ സുഗതകുമാരിക്ക്. 33,333 രൂപയും കാരയ്ക്കാമണ്ഡപം വിജയകുമാര്‍ രൂപകല്‍പ്പന ചെയ്ത ശില്‍പവും പ്രശസ്തിപത്രവും അടങ്ങിയതാണ് അവാര്‍ഡ്.

ഒ.എന്‍.വി കുറുപ്പ് , ഡോ. പുതുശേരി രാമചന്ദ്രന്‍, പന്ന്യന്‍ രവീന്ദ്രന്‍, ഡോ.വള്ളിക്കാവ് മോഹന്‍ദാസ്, എന്‍. സുകുമാരപ്പിള്ള എന്നിവരടങ്ങിയ സമിതിയാണ് അവാര്‍ഡ് നിര്‍ണയിച്ചത്.
തോപ്പില്‍ഭാസി ദിനമായ ഡിസംബര്‍ എട്ടിന് തിരുവനന്തപുരത്തുവച്ച് അവാര്‍ഡ് സമര്‍പ്പിക്കുമെന്ന് ഫൗണ്ടേഷന്‍ ചെയര്‍മാന്‍കൂടിയായ പന്ന്യന്‍രവീന്ദ്രന്‍ വാര്‍ത്താ സമ്മേളനത്തില്‍ പറഞ്ഞു.

ഫൗണ്ടേഷന്‍ ഭാരവാഹികളായ വള്ളിക്കാവ് മോഹന്‍ദാസ്, എന്‍. സുകുമാരപിള്ള, എം.എ.ഫ്രാന്‍സിസ് എന്നിവരും വാര്‍ത്താ സമ്മേളനത്തില്‍ പങ്കെടുത്തു.
    
</TEXT>
</DOC>