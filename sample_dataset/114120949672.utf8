<DOC>
<DOCNO>114120949672.utf8</DOCNO>
<TEXT>


           ആറ്റില്‍ ഉപേക്ഷിച്ച ബൈക്ക് വലയില്‍ കുരുങ്ങി    

Tuesday 9 December 2014 3:41 pm IST

        ചാരുംമൂട്: ആറ്റില്‍ ഉപേക്ഷിച്ച ബൈക്ക് മീന്‍പിടിക്കുന്നതിനിടയില്‍ വലയില്‍ കുരുങ്ങി. കഴിഞ്ഞദിവസം രാവിലെ അച്ചന്‍കോവിലാറ്റില്‍ ആറ്റുവ കടവില്‍ മീന്‍ പിടിച്ചുകൊണ്ടിരുന്ന സേവ്യറിന്റെ വലയിലാണ് കെഎല്‍ 03 ക്യൂ 8308 നമ്പരിലുള്ള ബൈക്ക് കുരുങ്ങിയത്. തുടര്‍ന്ന് നാട്ടുകാരുടെ സഹായത്തോടെ ബൈക്ക് ആറ്റില്‍ നിന്ന് പുറത്തെടുത്ത് പോലീസ് കൈമാറി. ബൈക്ക് ഒരുമാസത്തോളം വെള്ളത്തില്‍ കിടന്നതായി പോലീസ് പറയുന്നു. ബൈക്കില്‍ നിന്നും ബാഗില്‍ സൂക്ഷിച്ച നിലയില്‍ മൊബൈല്‍ ഫോണ്‍, ചാര്‍ജര്‍ എന്നിവ കണ്ടെത്തി. നൂറനാട് പോലീസ് അന്വേഷണം ആരംഭിച്ചു.
    
</TEXT>
</DOC>