<DOC>
<DOCNO>114092928953.utf8</DOCNO>
<TEXT>


           മോദിക്കുവേണ്ടി ക്രൈസ്തവ പ്രാര്‍ത്ഥന    

Monday 29 September 2014 10:47 pm IST

പ്രധാനമന്ത്രിക്ക് നല്‍കാനുള്ള ഫലകം ഫാ. പട്ടത്തില്‍ നിന്നും ബിജെപിസംസ്ഥാന പ്രസിഡന്റ് വി. മുരളീധരന്‍ ഏറ്റുവാങ്ങുന്നു
തൃശൂര്‍: പ്രധാനമന്ത്രി നരേന്ദ്രമോദിയുടെ ആയൂരാരോഗ്യത്തിനായി ക്രൈസ്തവ ധ്യാനകേന്ദ്രത്തില്‍ പ്രത്യേക പ്രാര്‍ത്ഥന. തലോര്‍ പാലിയേക്കര ജറുസലേം ധ്യാന കേന്ദ്രത്തിലാണ് ഫാ. പട്ടത്തിന്റെ നേതൃത്വത്തില്‍ പ്രാര്‍ത്ഥന നടന്നത്.
ഭാരതത്തിന്റെ അഖണ്ഡതയ്ക്കും മോദിയുടെ ആയൂരാരോഗ്യത്തിനുമായി നടന്ന പ്രാര്‍ത്ഥനയില്‍ നിരവധി വിശ്വാസികള്‍ പങ്കെടുത്തു.
മോദിയുടെ സൗഖ്യത്തിന് പ്രാര്‍ത്ഥിച്ചതിന്റെ പ്രതീകമായി അദ്ദേഹത്തിന് സമര്‍പ്പിക്കാനായി ഫലകം ബിജെപി സംസ്ഥാന പ്രസിഡന്റ് വി.മുരളീധരന്‍ ഫാ.പട്ടത്തില്‍ നിന്ന് ഏറ്റുവാങ്ങി. ജില്ലാ പ്രസിഡന്റ് എ. നാഗേഷ്, ന്യുനപക്ഷമോര്‍ച്ച ജില്ലാ പ്രസിഡന്റ് പി.പി. ജോണി, യുവമോര്‍ച്ച ജില്ലാ പ്രസിഡന്റ് പി. ഗോപിനാഥ്, അഡ്വ. ഉല്ലാസ് ബാബു എന്നിവരും ചടങ്ങില്‍ പങ്കെടുത്തു.

</TEXT>
</DOC>