<DOC>
<DOCNO>114013172267.utf8</DOCNO>
<TEXT>


           ബാപ്പി ലാഹിരി ബിജെപിയില്‍    

Friday 31 January 2014 10:18 pm IST

ന്യൂദല്‍ഹി: പ്രമുഖ ബോളിവുഡ്‌ സംഗീത സംവിധായകനും ഗായകനുമായ ബാപ്പി ലാഹിരി ബിജെപിയില്‍ ചേര്‍ന്നു. ബിജെപി ദേശീയ അധ്യക്ഷന്‍ രാജ്നാഥ്‌ സിങ്‌ അദ്ദേഹത്തിന്‌ ഇന്നലെ ഔദ്യോഗികമായി പാര്‍ട്ടി അംഗത്വം നല്‍കി. 
പശ്ചിമ ബംഗാളില്‍ നിന്ന്‌ ബാപ്പി ലാഹിരി ലോക്സഭയിലേക്ക്‌ മത്സരിച്ചേക്കുമെന്ന്‌ സൂചനയുണ്ട്‌. അന്തരിച്ച നേതാവ്‌ പ്രമോദ്‌ മഹാജനാണ്‌ ബോളിവുഡ്‌ താരങ്ങളടക്കമുള്ള പ്രശസ്തരെ ബിജെപിയിലേക്ക്‌ കൊണ്ടുവരുന്നതിന്‌ തുടക്കമിട്ടത്‌. 
2004ലെ തെരഞ്ഞെടുപ്പ്‌ വേളയിലായിരുന്നത്‌. അത്തവണ ലാഹിരി കോണ്‍ഗ്രസിനുവേണ്ടി പ്രചാരണം നടത്തിയിരുന്നു. നരേന്ദ്ര മോദിയുടെ വ്യക്തിപ്രഭാവമാണ്‌ ഇപ്പോള്‍ ലാഹിരിയെ ബിജെപിക്കൊപ്പം ചേരാന്‍ പ്രേരിപ്പിച്ചത്‌.

</TEXT>
</DOC>