<DOC>
<DOCNO>114110338063.utf8</DOCNO>
<TEXT>


           ജയറാം പടിക്കലിന്റെ മകന്‍  വീട്ടിനുള്ളില്‍ മരിച്ചനിലയില്‍    

Monday 3 November 2014 11:10 pm IST

        തിരുവനന്തപുരം: മുന്‍ ഡിജിപി പരേതനായ ജയറാം പടിക്കലിന്റെ മകന്‍ രാകേഷ് മേനോനെ (47) വീട്ടിനുള്ളില്‍ മരിച്ചനിലയില്‍ കാണപ്പെട്ടു. തിങ്കളാഴ്ച രാവിലെ ഇലിപ്പോട് പാഞ്ചജന്യം ലെയിനിലെ വാടക വീട്ടിലാണ് രാകേഷ് മേനോനെ മരിച്ച നിലയില്‍ കണ്ടെത്തിയത്. രാവിലെ ഏഴരയോടെ ദേഹ്വാസ്വാസ്ഥ്യം അനുഭവപ്പെട്ടതായും 108 ആംബുലന്‍സ് എത്തുന്നതിനുമുമ്പു മരണം സംഭവിക്കുകയായിരുന്നുവെന്നും വീട്ടു ജോലിക്കാരന്‍ പോലീസിനോടു പറഞ്ഞു.

അവിവാഹിതനായിരുന്ന രാകേഷിനൊപ്പം വീട്ടുജോലിക്കാരന്‍ മാത്രമാണ് ഉണ്ടായിരുന്നത്. കഴിഞ്ഞ ദിവസം ശ്വാസതടസം അനുഭവപ്പെട്ടതിനെത്തുടര്‍ന്ന് രാകേഷ് ആശുപത്രിയില്‍ പോയിരുന്നു. രാകേഷിന് മാനസിക പ്രശ്‌നങ്ങള്‍ ഉണ്ടായിരുന്നതായും പൂജപ്പുര പോലീസ് പറഞ്ഞു. പോസ്റ്റുമോര്‍ട്ടത്തിനുശേഷം മൃതദേഹം സ്വകാര്യ ആശുപത്രിയില്‍ സൂക്ഷിച്ചിട്ടുണ്ട്. സഹോദരങ്ങള്‍ വിദേശത്താണ്.
    
</TEXT>
</DOC>