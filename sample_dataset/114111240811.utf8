<DOC>
<DOCNO>114111240811.utf8</DOCNO>
<TEXT>


           സിബിഎസ്ഇ തായ്‌ക്വോണ്ടോ ചാംപ്യന്‍ഷിപ്പ് 14നും 15നും    

Wednesday 12 November 2014 9:46 pm IST

        ആലപ്പുഴ: രണ്ടാമത് ഓള്‍ കേരള സിബിഎസ്ഇ തായ്‌ക്വോണ്ടോ ചാംപ്യന്‍ഷിപ് 14, 15 തീയതികളില്‍ നഗരചത്വരത്തില്‍ നടക്കും. സംസ്ഥാനത്തെ മുഴുവന്‍ സിബിഎസ്ഇ സ്‌കൂളുകളില്‍ നിന്നായി അഞ്ഞൂറോളം കായികതാരങ്ങള്‍ പങ്കെടുക്കും. 14ന് വൈകിട്ട് നാലിന് മന്ത്രി തിരുവഞ്ചൂര്‍ രാധാകൃഷ്ണന്‍ ഉദ്ഘാടനം ചെയ്യും. കെ.സി. വേണുഗോപാല്‍ എംപി അദ്ധ്യക്ഷത വഹിക്കും. തോമസ്‌ഐസക് എംഎല്‍എ മുഖ്യപ്രഭാഷണം നടത്തും. 15ന് വൈകിട്ട് സമാപന സമ്മേളനം തോമസ്ചാണ്ടി എംഎല്‍എ ഉദ്ഘാടനം ചെയ്യും. ജില്ലാ പഞ്ചായത്ത് പ്രസിഡന്റ് പ്രതിഭാ ഹരി അദ്ധ്യക്ഷത വഹിക്കും. ജില്ലാ പോലീസ് മേധാവി കെ. ബാലചന്ദ്രന്‍ സമ്മാനദാനം നിര്‍വഹിക്കും.
    
</TEXT>
</DOC>