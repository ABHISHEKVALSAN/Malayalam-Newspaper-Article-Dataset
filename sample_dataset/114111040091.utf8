<DOC>
<DOCNO>114111040091.utf8</DOCNO>
<TEXT>


           ബാര്‍ കേസ്: സര്‍ക്കാര്‍ അപ്പീല്‍ നല്‍കുമെന്ന് എക്‌സൈസ് മന്ത്രി    

Monday 10 November 2014 4:09 pm IST

        കൊല്ലം: ബാര്‍ കേസില്‍ സംസ്ഥാന സര്‍ക്കാര്‍ അപ്പീല്‍ നല്‍കുമെന്ന് എക്‌സൈസ് മന്ത്രി കെ.ബാബു പറഞ്ഞു. ഇതിനായി അഡ്വക്കേറ്റ് ജനറലിനെ ചുമതലപ്പെടുത്തിയിട്ടുണ്ട്. അപ്പീലിനുള്ള നടപടി ക്രമങ്ങള്‍ പൂര്‍ത്തിയായി വരുന്നതായും അദ്ദേഹം പറഞ്ഞു.

ബാര്‍ കോഴ ആരോപണത്തില്‍ തെളിവുകള്‍ പുറത്തുവന്ന ശേഷം കൂടുതല്‍ പ്രതികരിക്കാമെന്നും മന്ത്രി പറഞ്ഞു.  അതേസമയം സര്‍ക്കാര്‍ നയം രൂപീകരിക്കുമ്പോള്‍ അതിനെ സാങ്കേതികത്വം പറഞ്ഞ് അട്ടിമറിക്കുന്ന രീതി ഉണ്ടാകരുതെന്ന് കെ.പി.സി.സി പ്രസിഡന്റ് വി.എം. സുധീരന്‍ പറഞ്ഞു.

സാങ്കേതികത്വത്തിനല്ല മറിച്ച് ജനനന്മയാണ് ലക്ഷ്യമെന്നും അതിനായി ഒന്നിച്ചു പ്രവര്‍ത്തിക്കണമെന്നും അദ്ദേഹം വ്യക്തമാക്കി.  ബാര്‍ കേസില്‍ അന്തിമ വിധിയല്ല ഉണ്ടായിരിക്കുന്നതെന്നും അന്തിമവിധി വരുമ്പോള്‍ സര്‍ക്കാര്‍ ജയിക്കുമെന്നും സുധീരന്‍ പറഞ്ഞു. കേസുമായി ബന്ധപ്പെട്ട് തെളിവുണ്ടെഹ്കില്‍ ഹാജരാക്കട്ടെയെന്നും അദ്ദേഹം പറഞ്ഞു.
    
</TEXT>
</DOC>