<DOC>
<DOCNO>114010565780.utf8</DOCNO>
<TEXT>


           കരിപ്പൂരില്‍ വീണ്ടും സ്വര്‍ണം പിടികൂടി    

Sunday 5 January 2014 10:50 am IST

കോഴിക്കോട്: കരിപ്പൂര്‍ വിമാനത്താവളത്തില്‍ നിന്ന് വീണ്ടും സ്വര്‍ണം പിടികൂടി. രണ്ട് കിലോ സ്വര്‍ണമാണ് പിടികൂടിയത്. സംഭവവുമായി ബന്ധപ്പെട്ട് രണ്ട് യാത്രക്കാരെ കസ്റ്റഡിയിലെടുത്തു.

കണ്ണൂര്‍ സ്വദേശികളായ മന്‍സൂര്‍, ഷാജഹാന്‍ എന്നിവരാണ് പിടിയിലായത്. ദുബായില്‍ നിന്നാണ് ഇവര്‍ എത്തിയത്. തുടര്‍ച്ചയായ രണ്ടാം ദിവസമാണ് കസ്റ്റംസ് വിമാനത്താവളത്തില്‍ നിന്ന് സ്വര്‍ണം പിടികൂടുന്നത്.

ദുബായില്‍ നിന്നെത്തിയ തൃശൂര്‍ സ്വദേശി സമീറില്‍ നിന്ന് ഇന്നലെ മൂന്നു കിലോ സ്വര്‍ണം പിടികൂടിയിരുന്നു.
    
</TEXT>
</DOC>