<DOC>
<DOCNO>114050296150.utf8</DOCNO>
<TEXT>


           മദ്യവില്‍പന: സര്‍ക്കാരിന് ഹൈക്കോടതിയുടെ രൂക്ഷവിമര്‍ശനം     

Friday 2 May 2014 2:36 pm IST

കൊച്ചി: മദ്യവില്‍പന കാര്യത്തില്‍ സര്‍ക്കാരിന് വീണ്ടും ഹൈക്കോടതിയുടെ വിമര്‍ശനം. ബിവറേജസ് കോര്‍പ്പറേഷന്‍ ഔട്‌ലെറ്റുകളോട് സര്‍ക്കാര്‍ സ്വീകരിക്കുന്നത് ചിറ്റമ്മ നയമെന്ന് ജസ്റ്റിസ് അലക്‌സാണ്ടര്‍ തോമസ് വാക്കാല്‍ പരാമര്‍ശിച്ചു. ഇത്തരം കേസുകളില്‍ എജിയ്ക്ക് ഹാജരായിക്കൂടെന്നും കോടതി ചോദിച്ചു. ഇതേതുടര്‍ന്ന് കേസില്‍ എജി ഹാജരാകാന്‍ സംസ്ഥാന സര്‍ക്കാര്‍ തീരുമാനിച്ചു. 

സര്‍ക്കാരിന് ബാര്‍ ഉടമകളുടെ പ്രശ്നം പരിഹരിക്കാന്‍ മാത്രമാണ് താത്പര്യം. ബിവറേജസിന്റെ നിലവാരം മെച്ചപ്പെടുത്താന്‍ താത്പര്യമില്ല.  മദ്യ വില്‍പനയ്ക്ക് ദല്‍ഹിയെ മാതൃകയാക്കാം. ദല്‍ഹി മെട്രോ മാതൃകയാക്കാമെങ്കില്‍ ഇതും മാതൃകയാക്കാമെന്നും കോടതി വ്യക്തമാക്കി.

കൊല്ലം ഭരണിക്കാവിലെ ചില്ലറ മദ്യവില്‍പന ശാലയ്ക്ക് ലൈസന്‍സ് നിഷേധിച്ച പഞ്ചായത്ത് തീരുമാനം ചോദ്യം ചെയ്ത് ബിവറേജസ് കോര്‍പ്പറേഷന്‍ സമര്‍പ്പിച്ച ഹര്‍ജി പരിഗണിക്കുമ്പോഴായിരുന്നു കോടതിയുടെ പരാമര്‍ശം.


 
    
</TEXT>
</DOC>