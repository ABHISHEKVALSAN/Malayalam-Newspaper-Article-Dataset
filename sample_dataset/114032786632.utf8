<DOC>
<DOCNO>114032786632.utf8</DOCNO>
<TEXT>


           ടി.പി വധം: അന്വേഷണം നടത്തിയത് പാര്‍ട്ടിയെ രക്ഷിക്കാന്‍    

Thursday 27 March 2014 3:16 pm IST

കൊച്ചി: ടിപി വധക്കേസില്‍ പാര്‍ട്ടിയെ രക്ഷിക്കാനാണ് അന്വേഷണം നടത്തിയതെന്ന്  സിപിഎം പോളിറ്റ് ബ്യൂറോ അംഗം എസ്ആര്‍പി. ഇത് പാര്‍ട്ടി അംഗങ്ങളും ബന്ധുക്കളും അംഗീകരിച്ചിട്ടുണ്ട്. കമ്മിഷന്‍ ആരാണെന്ന് ഇപ്പോള്‍ വ്യക്തമാക്കാനാകില്ല. അന്വേഷണം നടത്തിയത് ആരാണെന്ന് വി എസിന് ബോധ്യമുണ്ടെന്നും എസ് ആര്‍ പി പറഞ്ഞു.

കേസില്‍ സര്‍ക്കാര്‍ അന്വേഷണം നടത്തിയതാണ്. വേണമെങ്കില്‍ സിബിഐയും അന്വേഷണം നടത്തട്ടെയെന്നും എസ്ആര്‍പി പറഞ്ഞു. ടിപി ചന്ദ്രശേഖരന്‍ വധക്കേസില്‍ കോടതി ശിക്ഷിച്ച കുന്നുമ്മക്കര ലോക്കല്‍ കമ്മിറ്റിയംഗം കെ.സി. രാമചന്ദ്രനെ സിപിഎം പുറത്താക്കിയിരുന്നു. കോടതി ശിക്ഷിച്ച പാനൂര്‍ ഏരിയാകമ്മിറ്റി അംഗം പി.കെ.കുഞ്ഞനന്തന്‍, ബ്രാഞ്ച് അംഗം ട്രൗസര്‍ മനോജ് എന്നിവര്‍ക്കെതിരെ നടപടിയുണ്ടായില്ല. 

രാമചന്ദ്രന് ചന്ദ്രശേഖരനോടുളള വ്യക്തി വൈരാഗ്യമാണ് കൊലപാതകത്തിലേക്ക് നയിച്ചതെന്നാണ് പി.ബി നിയോഗിച്ച കമ്മീഷന്റെ അന്വേഷണത്തിലെ കണ്ടെത്തല്‍. എന്നാല്‍ കമ്മീഷന്‍ അംഗങ്ങളായിരുന്നവര്‍ ആരൊക്കെയാണെന്ന് സിപിഎം വ്യക്തമാക്കിയിരുന്നില്ല. 
    
</TEXT>
</DOC>