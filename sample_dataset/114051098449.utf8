<DOC>
<DOCNO>114051098449.utf8</DOCNO>
<TEXT>


           ഏറെ സവിശേഷതകളുമായി ടാക്സിയോ നിരത്തിലേക്ക്‌    

Saturday 10 May 2014 7:27 pm IST

കൊച്ചി: സുഖകരമായ യാത്രാനുഭവം ഉറപ്പാക്കി 'ടാക്സിയോ' കൊച്ചിയിലെ ആദ്യത്തെ റേഡിയോ ടാക്സി സര്‍വ്വീസ്‌ നിരത്തിലിറക്കി. യുവാക്കളുടെ കൂട്ടായ സംരംഭമായ ടാക്സിയോ വിശ്വസനീയമായ, സുരക്ഷിതമായ രീതിയിലാണ്‌ ക്രമീകരിച്ചിരിക്കുന്നതെന്ന്‌ മാനേജിംഗ്‌ ഡയറക്ടര്‍ വിജയ്‌ അറിയിച്ചു. ആധുനിക സാങ്കേതിക വിദ്യയിലൂടെ കണ്‍ട്രോള്‍ റൂമിലിരുന്നും വാഹനങ്ങളെ നിയന്ത്രിക്കുവാനും വിവരങ്ങള്‍ 24 മണിക്കൂറും കൈമാറാനും സാധിക്കും. ജി.പി.എസ്‌ സംവിധാനത്തിലൂടെയുള്ള പ്രവര്‍ത്തനമാണ്‌ ഒരുക്കിയിരിക്കുന്നത്‌. മിനിമം ചാര്‍ജ്ജ്‌ 90 രൂപയാണ്‌. നഗരപരിധിയി റിട്ടേണ്‍ ചാര്‍ജ്ജ്‌ ഈടാക്കുന്നതല്ല. തിരുവനന്തപുരത്തു നിന്നും കോഴിക്കോടു നിന്നും ടാക്സിയോ സര്‍വ്വീസ്‌ ഉടനെ ആരംഭിക്കുന്നതാണ്‌. മാനേജിംഗ്‌ ഡയറക്ടര്‍ വിജയ്‌ നായര്‍, ടെക്നിക്കല്‍ ഹെഡ്‌ സീപ്‌ ഭാസ്കര്‍ എന്നിവര്‍ പങ്കെടുത്തു.
    
</TEXT>
</DOC>