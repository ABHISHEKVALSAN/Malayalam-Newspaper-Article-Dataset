<DOC>
<DOCNO>114021977232.utf8</DOCNO>
<TEXT>


           ശിവരാത്രി ദിനത്തിലെ പട്ടയമേള തടയും: യുവമോര്‍ച്ച     

Wednesday 19 February 2014 9:03 pm IST

        കാസര്‍കോട്‌:  മഹാശിവരാത്രിദിനത്തില്‍ സംസ്ഥാന സര്‍ക്കാര്‍ കാസര്‍കോട്ട്‌ നടത്താന്‍  ഉദ്ദേശിക്കുന്ന പട്ടയമേള മാറ്റിവച്ചില്ലെങ്കില്‍ തടയുമെന്ന്‌ യുവമോര്‍ച്ച ജില്ലാ  പ്രസിഡണ്ട്‌ പി.ആര്‍.സുനില്‍. വ്രതമെടുത്തും ആചാരാനുഷ്ഠാനങ്ങള്‍ പാലിച്ചും,  ക്ഷേത്രങ്ങളില്‍ പ്രത്യേക ചടങ്ങുകളും നടക്കുന്ന ഹിന്ദുക്കളുടെ പ്രധാനപ്പെട്ട  ഉത്സവമാണ്‌ ശിവരാത്രി. അന്ന്‌ പൊതു അവധിയുമാണ്‌. ജില്ലാ- സംസ്ഥാന ഭരണകൂടങ്ങളുടെ  ഹിന്ദുവിരുദ്ധ നിലപാട്‌ മൂലം ആയിരക്കണക്കിന്‌ ആളുകള്‍ക്ക്‌ ശിവരാത്രി ആഘോഷങ്ങളില്‍  പങ്കെടുക്കാനാവാതെ വരും. ഹൈന്ദവ വിശ്വാസത്തെ അപമാനിക്കുവാനുള്ള സര്‍ക്കാര്‍  നിലപാട്‌ മാറ്റിയില്ലെങ്കില്‍ ജനങ്ങളെ മുന്‍നിര്‍ത്തി യുവമോര്‍ച്ച മറുപടി  നല്‍കുമെന്നും അദ്ദേഹം പറഞ്ഞു.

മുഖ്യമന്ത്രിക്ക്‌ നിവേദനം നല്‍കി

കാസര്‍കോട്‌:  ശിവരാത്രിദിനത്തിലെ പട്ടയമേള മാറ്റിവെക്കണമെന്നാവശ്യപ്പെട്ട്‌ എന്‍ജിഒ സംഘ്‌  മുഖ്യമന്ത്രിക്ക്‌ ജില്ലാ കലക്ടര്‍ മുഖേന നിവേദനം നല്‍കി. പൊതുഅവധിയും  ഹിന്ദുക്കളുടെ ആരാധനാദിവസമായതിനാലും പട്ടയമേളമാറ്റിവെക്കണമെന്ന്‌ നിവേദനത്തിലൂടെ  അഭ്യര്‍ത്ഥിച്ചു. ജില്ലാ പ്രസിഡണ്ട്‌ എം.നാരായണയ്യ, ജില്ലാ സെക്രട്ടറി എം.ബാബു  എന്നിവരുടെ നേതൃത്വത്തില്‍ നിവേദനം കലക്ടര്‍ക്ക്‌ നല്‍കി.
    
</TEXT>
</DOC>