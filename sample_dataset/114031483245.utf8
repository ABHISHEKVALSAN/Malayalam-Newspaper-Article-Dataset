<DOC>
<DOCNO>114031483245.utf8</DOCNO>
<TEXT>


           കുളത്തൂര്‍മൂഴി ഹിന്ദുമത കണ്‍വന്‍ഷന്‍ 28 മുതല്‍    

Friday 14 March 2014 10:03 pm IST

        
കോട്ടയം: 58-ാമത് കുളത്തൂര്‍മൂഴി ദേവീവിലാസം ഹിന്ദുമത കണ്‍വന്‍ഷന്‍ 28മുതല്‍ ഏപ്രില്‍ 3 വരെ കുളത്തൂര്‍മൂഴി ദേവീനഗറില്‍ നടക്കും. 28ന് രാവിലെ 10.30ന് തിരുവിതാംകൂര്‍ ദേവസ്വം ബോര്‍ഡ് അസിസ്റ്റന്റ് കമ്മീഷണര്‍ എസ്.രാധാമണിയമ്മ പതാക ഉയര്‍ത്തും. വൈകിട്ട് 6.30ന് നടക്കുന്ന സമ്മേളനം ചിന്മയമിഷന്‍ സംസ്ഥാന അദ്ധ്യക്ഷന്‍ സ്വാമി വിവിക്താനന്ദ സരസ്വതി മഹരാജ് ഉദ്ഘാടനം ചെയ്യും. കേരള ശാസ്ത്ര സാങ്കേതിക പരിസ്ഥിതി പഠന കൗണ്‍സില്‍ വൈസ് പ്രസിഡന്റ് ഡോ.വി.എന്‍.രാജശേഖരന്‍ പിള്ള അദ്ധ്യക്ഷത വഹിക്കും. ഡോ.ഹരികുമാര്‍ മുഖ്യപ്രഭാഷണം നടത്തും. ഡോ.എന്‍.ജയരാജ് എംഎല്‍എ, അഡ്വ.കെ.ജയവര്‍മ്മ, കെ.പി.ഗോപിദാസ്, എസ്.കെ.ശ്രീനാഥ് എന്നിവര്‍ പ്രസംഗിക്കും. 29ന് വൈകിട്ട് 6ന് സത്സംഗം, 7.30ന് ഹിന്ദു ഐക്യവേദി സംസ്ഥാന സംഘടനാ സെക്രട്ടറി കെ.പി.ഹരിദാസ് പ്രഭാഷണം നടത്തും. 
കണ്‍വന്‍ഷന്‍ ഉപരക്ഷാധികാരി സി.എന്‍.ദാമോദരന്‍ നായര്‍ അദ്ധ്യക്ഷത വഹിക്കും. 30ന് വൈകിട്ട് 6.30ന് വനിതാസമ്മേളനം, സ്വാമിനി ദേവിജ്ഞാനാഭനിഷ്ഠ ഉദ്ഘാടനം ചെയ്യും. ദൂരദര്‍ശന്‍ വാര്‍ത്താ അവതാരക എം.ജി.മഞ്ജുള അദ്ധ്യക്ഷ വഹിക്കും. എസ്എന്‍ഡിപി വനിതാവിഭാഗം ഇടുക്കി യൂണിയന്‍ പ്രസിഡന്റ് വത്സമ്മ ടീച്ചര്‍, ഡോ.ആരതി ഗോപിനാഥ് എന്നിവര്‍ പ്രസംഗിക്കും. 31ന് വൈകിട്ട് 7.30ന് പ്രഭാഷണം ഡോ.എന്‍.ആര്‍.മധു നിര്‍വ്വഹിക്കും. ഗ്രാമപഞ്ചായത്തംഗം അഡ്വ.പി.അജീഷ് അദ്ധ്യക്ഷത വഹിക്കും. ഏപ്രില്‍ 1ന് വൈകിട്ട് 7.30ന് ബിജു പുളിക്കലേടം പ്രഭാഷണം നടത്തും. കണ്‍വന്‍ഷന്‍ വൈസ് പ്രസിഡന്റ് മേതല ശ്രീധരനാചാരി അദ്ധ്യക്ഷത വഹിക്കും. ഏപ്രില്‍ 2ന് വൈകിട്ട് 7.30ന് ജന്മഭൂമി കൊല്ലം ബ്യൂറോ ചീഫ് എം.സതീശന്‍ പ്രഭാഷണം നടത്തും. എകെവിഎസ് ചങ്ങനാശേരി താലൂക്ക് യൂണിയന്‍ പ്രസിഡന്റ് സി.എന്‍.ഗോപിക്കുട്ടന്‍ അദ്ധ്യക്ഷത വഹിക്കും. 
സമാപന ദിവസമായ 3ന് രാവിലെ 10.30ന് മതപാഠശാല സമ്മേളനം നെടുകുന്നം ശ്രീവല്ലഭ ക്ഷേത്രം മുഖ്യകാര്യദര്‍ശി ഇടമന ഉണ്ണികൃഷ്ണന്‍ നമ്പൂതിരി ഉദ്ഘാടനം ചെയ്യും. പ്രവീണ്‍ ഗോപിനാഥ് അദ്ധ്യക്ഷത വഹിക്കും. 11.30ന് കുട്ടികളുടെ കലാമത്സരങ്ങള്‍, വൈകിട്ട് 5.15ന് പടയണിപ്പാട്ട്, 6.30ന് സമാപനസമ്മേളനം തിരുവിതാംകൂര്‍ ദേവസ്വം ബോര്‍ഡ് പ്രസിഡന്റ് അഡ്വ.എം.പി.ഗോവിന്ദന്‍ നായര്‍ ഉദ്ഘാടനം ചെയ്യും. കണ്‍വന്‍ഷന്‍ രക്ഷാധികാരി സ്വാമി അയ്യപ്പദാസ് അദ്ധ്യക്ഷത വഹിക്കും. ആര്‍.വി.ജയകുമാര്‍, ആര്‍എസ്എസ് ശബരിഗിരി വിഭാഗ് സഹകാര്യവാഹ് എന്‍.ജി.ഉണ്ണികൃഷ്ണന്‍ എന്നിവര്‍ പ്രഭാഷണം നടത്തും. തുടര്‍ന്ന് സൗഭാഗ്യ 2014 സമ്മാനക്കൂപ്പണ്‍ നറുക്കെടുപ്പും സമ്മാനദാനവും വേദിയില്‍ നടക്കും. തുടര്‍ന്ന് 9ന് തിരുവാതിര നടക്കും.

    
</TEXT>
</DOC>