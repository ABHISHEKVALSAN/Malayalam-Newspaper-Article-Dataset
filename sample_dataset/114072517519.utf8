<DOC>
<DOCNO>114072517519.utf8</DOCNO>
<TEXT>


            ടി.വി.രാജേഷിനും കെ.ടി.ജലീലിനും അമേരിക്കയില്‍ പോകുന്നതിന് വിലക്ക്    

Friday 25 July 2014 4:15 pm IST

തിരുവനന്തപുരം: ലോകത്തിന്റെ വിവിധ ഭാഗങ്ങളിലെ യുവ നേതാക്കള്‍ക്കായുള്ള പരിശീലന പരിപാടിയില്‍ പങ്കെടുക്കുന്നതിന് അമേരിക്കയിലേക്ക് പോകാനിരുന്ന എം.എല്‍.എമാരായ ടി.വി.രാജേഷിനും കെ.ടി.ജലീലിനും സിപിഎം വിലക്കേര്‍പ്പെടുത്തി.

അമേരിക്കന്‍ സ്‌റ്റേറ്റ് ഡിപ്പാര്‍ട്ട്‌മെന്റാണ് പരിപാടി സംഘടിപ്പിച്ചതും എം.എല്‍.എമാരെ ക്ഷണിച്ചതും. ഇ.എസ്.ബിജിമോള്‍, ഷാഫി പറമ്പില്‍, ഐ.സി.ബാലകൃഷ്ണന്‍, എന്‍.ഷംസുദ്ദീന്‍ എന്നിവരെയും പരിപാടിയില്‍ പങ്കെടുക്കാനായി അമേരിക്ക തെരഞ്ഞെടുത്തിരുന്നു.

യാത്രാച്ചെലവും താമസവും മറ്റും കാര്യങ്ങളും അമേരിക്കന്‍ സര്‍ക്കാരാണ് വഹിക്കുന്നത്. പോകേണ്ടതില്ലെന്ന് സി.പി.എം സംസ്ഥാന സെക്രട്ടേറിയേറ്റ് എം.എല്‍.എമാരോട് നിര്‍ദ്ദേശിക്കുകയായിരുന്നു.
    
</TEXT>
</DOC>