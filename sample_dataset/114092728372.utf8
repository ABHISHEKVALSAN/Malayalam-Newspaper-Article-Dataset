<DOC>
<DOCNO>114092728372.utf8</DOCNO>
<TEXT>


           കരാട്ടേഡു ജില്ലാ ചാമ്പ്യന്‍ഷിപ് 28ന് കായംകുളത്ത്    

Saturday 27 September 2014 7:59 pm IST

        ആലപ്പുഴ: കരാട്ടേഡു ജില്ലാ ചാമ്പ്യന്‍ഷിപ് 28ന് രാവിലെ ഒമ്പതിന് കായംകുളം ബദനി സെന്‍ട്രല്‍ സ്‌കൂള്‍ ഓഡിറ്റോറിയത്തില്‍ നടക്കുമെന്ന് ഭാരവാഹികള്‍ പത്രസമ്മേളനത്തില്‍ അറിയിച്ചു. പത്തനംതിട്ട നാര്‍ക്കോട്ടിക് സെല്‍ ഡിവൈഎസ്പി: എം.എ. നസീര്‍ ഉദ്ഘാടനം ചെയ്യും. പ്രൊഫ. കോഴിശേരി രവീന്ദ്രനാഥ്, രാംദയാല്‍, ജോണ്‍ ഫിലിപ്പോസ്, വര്‍ക്കല വിജയന്‍ തുടങ്ങിയവര്‍ പങ്കെടുക്കും. അസോസിയേഷനില്‍ ചേരാന്‍ ആഗ്രഹിക്കുന്ന മറ്റ് സ്‌റ്റൈലുകാരും പരിശീലകരും 9447749061 നമ്പറില്‍ ബന്ധപ്പെടണം. ജില്ലാ സെക്രട്ടറി എസ്. അനില്‍കുമാര്‍, സി. അനില്‍കുമാര്‍, എന്‍. ബാലമുരളി കൃഷ്ണന്‍ എന്നിവര്‍ പത്രസമ്മേളനത്തില്‍ പങ്കെടുത്തു.
    
</TEXT>
</DOC>