<DOC>
<DOCNO>114011468110.utf8</DOCNO>
<TEXT>


           ഉത്തര്‍പ്രദേശില്‍ സ്ത്രീകള്‍ക്കു നേരേ ലാത്തി ചാര്‍ജ്    

Tuesday 14 January 2014 2:24 pm IST

ലക്‌നൗ: ഉത്തര്‍പ്രദേശില്‍ പ്രതിഷേധ പ്രകടനം നടത്തുകയായിരുന്ന സ്ത്രീകള്‍ക്കു നേരേ പൊലീസ് ലാത്തി ചാര്‍ജു നടത്തുന്ന ദൃശ്യങ്ങള്‍ പുറത്ത്. ഫിറോസാബാദിലാണ് സംഭവം.

ദേശീയപാതയിലുണ്ടായ അപകടത്തില്‍ രണ്ട് തൊഴിലാളികള്‍ മരിച്ച സംഭവത്തില്‍ പ്രതിഷേധിച്ചാണ് പ്രകടനം നടത്തിയത്. ബസ് ഡ്രൈവര്‍ക്കെതിരേ നടപടി എടുത്തില്ലെന്നാരോപിച്ചാണ് പ്രതിഷേധം.

പ്രതിഷേധിക്കുന്ന സ്ത്രീകള്‍ക്കു നേരേ പൊലീസ് ലാത്തി ചാര്‍ജ് നടത്തുകയായിരുന്നു. സ്ത്രീകളെ ചവിട്ടുകയും വലിച്ചിഴക്കുകയും ചെയ്യുന്ന ദൃശ്യങ്ങളുമുണ്ട്. കൂടാതെ സ്ത്രീകള്‍ക്കെതിരെ പോലീസ് അസഭ്യവര്‍ഷവും നടത്തുകയും ചെയ്തു.

മുസഫര്‍ നഗര്‍ കലാപത്തിനു ശേഷം തുടര്‍ച്ചയായി യുപി സര്‍ക്കാര്‍ വിവാദങ്ങളില്‍പ്പെടുകയാണ്.
    
</TEXT>
</DOC>