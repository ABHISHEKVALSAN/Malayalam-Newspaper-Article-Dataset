<DOC>
<DOCNO>114031784100.utf8</DOCNO>
<TEXT>


           ബല്‍റാമിന്‌ പോപ്പ്‌ 'കോപ്പ്‌ '; ബിഷപ്പിടഞ്ഞാല്‍ മുട്ടിടി    

Monday 17 March 2014 10:35 pm IST

തിരുവനന്തപുരം: എന്‍എസ്‌എസ്‌ ജനറല്‍ സെക്രട്ടറി സുകുമാരന്‍ നായരെ സമുദായത്തിെ‍ന്‍റ പോപ്പെന്ന്‌ അധിക്ഷേപിച്ച വി.ടി.ബല്‍റാം എംഎല്‍എയ്ക്ക്‌ ഇടുക്കി ബിഷപ്പിനെ അധിക്ഷേപിച്ചതില്‍ ഖേദം. ഇടുക്കി ബിഷപ്പിനെതിരായ 'നികൃഷ്ടജീവി' പ്രയോഗം വിവാദമായതോടെയാണ്‌ ബല്‍റാം വിശദീകരണവുമായി എത്തിയത്‌. ക്രൈസ്തവ സഭയെ തൊട്ടുകളിച്ചതോടെ മുഖ്യമന്ത്രി ഉമ്മന്‍ചാണ്ടിയും കെപിസിസി പ്രസിഡന്റ്‌ വി.എം. സുധീരനുമടക്കം മുതിര്‍ന്ന നേതാക്കള്‍ ബല്‍റാമിനെതിരെ തിരിഞ്ഞിരുന്നു. 
കഴിഞ്ഞദിവസം കെപിസിസി തെരഞ്ഞെടുപ്പ്‌ യോഗത്തില്‍ ബല്‍റാമിനെതിരെ മുതിര്‍ന്ന നേതാക്കള്‍ രൂക്ഷമായി വിമര്‍ശിച്ചിരുന്നു. തുടര്‍ന്ന്‌ സുധീരന്‍ ബല്‍റാമിനെ താക്കീത്‌ ചെയ്യുമെന്ന്‌ നേതാക്കള്‍ക്ക്‌ ഉറപ്പ്‌ നല്‍കുകയും ഇന്നലെ ഫോണില്‍വിളിച്ച്‌ ശാസിക്കുകയും ചെയ്തിരുന്നു. 
ഫേസ്ബുക്ക്‌ ഞാന്‍ ഉപയോഗിക്കാറുള്ളത്‌ എന്റെ വ്യക്തിപരമായ അഭിപ്രായങ്ങളും കാഴ്ചപ്പാടുകളും എന്റെ ഫ്രണ്ട്‌ ലിസ്റ്റിലുള്ളവരും എന്നെ ഫോളോ ചെയ്യുന്നവരുമായ സുഹൃത്തുക്കളുമായി പങ്കുവെക്കാനുള്ള ഉദ്ദേശ്യത്തിലാണ്‌. ഇത്തരം അഭിപ്രായങ്ങളൊന്നും എന്റെ പാര്‍ട്ടിയുടെ ഔദ്യോഗിക നിലപാടുകള്‍ ആവണമെന്നില്ല.ബല്‍റാം പറയുന്നു. സമുദായാടിസ്ഥാനത്തില്‍ സംഘടിപ്പിക്കപ്പെട്ടതെങ്കിലും തെരഞ്ഞെടുപ്പില്‍ മത്സരിക്കുകയും ജനാധിപത്യത്തില്‍ നേരിട്ടിടപെടുകയും ചെയ്യുന്ന സംഘടനകളുമുണ്ട്‌. എന്നാല്‍ അതില്‍നിന്ന്‌ വിഭിന്നമായി മത, സമുദായ നേതാക്കള്‍ രാഷ്ട്രീയ പാര്‍ട്ടികളുടെ ആഭ്യന്തരകാര്യങ്ങളില്‍ പിന്‍സീറ്റ്‌ ്ര‍െഡെവിംഗ്‌ നടത്തുന്നതിനെ എന്നും യൂത്ത്‌ കോണ്‍ഗ്രസ്‌ പോലുള്ള പ്രസ്ഥാനങ്ങള്‍ എതിര്‍ത്തുപോന്നിട്ടുണ്ട്‌. ക്യാമ്പുകളിലും സമ്മേളനങ്ങളിലുമൊക്കെ പ്രവര്‍ത്തകവികാരം മാനിച്ച്‌ പാസാക്കപ്പെടുന്ന പ്രമേയങ്ങളുടെ അന്തസ്സത്ത ഉള്‍ക്കൊണ്ടുകൊണ്ടുള്ള പ്രവര്‍ത്തനങ്ങള്‍ ഇനിയും എന്റെ ഭാഗത്തുനിന്നുണ്ടാവും. ബല്‍റാം തുടര്‍ന്നു.
താന്‍ നായര്‍ സമുദായത്തിന്റെ പോപ്പ്‌ ആണെന്ന്‌ പറഞ്ഞ്‌ ഇതാ ഒരാള്‍ വന്നിരിക്കുന്നു. അല്ലെങ്കിലും കഴിക്കേണ്ട മരുന്നുകള്‍ കൃത്യസമയത്ത്‌ കഴിച്ചില്ലെങ്കില്‍ ചിലര്‍ക്ക്‌ ഇങ്ങനെ താനെന്തോ കോപ്പ്‌ ആണെന്നൊക്കെ തോന്നുമെന്നായിരുന്നു സുകുമാരന്‍നായര്‍ക്കെതിരെയുള്ള വി.ടി. ബല്‍റാമിന്റെ പോസ്റ്റ്‌.
സ്വന്തം ലേഖകന്‍

</TEXT>
</DOC>