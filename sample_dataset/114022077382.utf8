<DOC>
<DOCNO>114022077382.utf8</DOCNO>
<TEXT>


           മലയാളത്തിനു പിന്നാലെ ഒഡിയയ്ക്കും ശ്രേഷ്ഠ ഭാഷാ പദവി    

Thursday 20 February 2014 2:18 pm IST

ന്യൂദല്‍ഹി: മലയാളത്തിനു പിന്നാലെ ഒഡിയയ്ക്ക് ശ്രേഷ്ഠ ഭാഷാ പദവി നല്‍കാന്‍ കേന്ദ്ര മന്ത്രിസഭ തീരുമാനിച്ചു. ഇതോടെ ശ്രേഷ്ഠ ഭാഷാ ശ്രേണിയിലെത്തുന്ന ആറാമത്തെ ഭാഷയായി ഒഡീഷ മാറി.

ഒഡിഷയിലെ ഔദ്യോഗിക ഭാഷയായ ഒഡിയ ഇന്തോആര്യന്‍ വിഭാഗത്തിലെ ഭാഷയാണ്.

അതേസമയം ഇതിന് ഹിന്ദി, സംസ്‌കൃതം, ബംഗാളി, തെലുങ്ക് എന്നീ ഭാഷകളുമായി ബന്ധമില്ലെന്ന് സാംസ്‌കാരിക മന്ത്രാലയം സമര്‍പ്പിച്ച റിപ്പോര്‍ട്ടില്‍ വ്യക്തമാക്കിയിരുന്നു.

ഒഡിഷയ്ക്കു പുറമെ ഝാര്‍ഖണ്ഡിലും ഒഡിയ പ്രചാരത്തിലുണ്ട്. സംസ്‌കൃതം, തമിഴ്, തെലുങ്ക്, കന്നഡ, മലയാളം എന്നിവയാണ് മറ്റ് ശ്രേഷ്ഠഭാഷകള്‍.

1500 മുതല്‍ 2000 വര്‍ഷം വരെ ചരിത്രപരമായും പൈതൃകപരമായും വേണ്ട പ്രാധാന്യമാണ് ശ്രേഷ്ഠഭാഷയിലേക്ക് ഉയരാന്‍ ഭാഷയ്ക്ക് വേണ്ട മാനദണ്ഡം.

അതുപോലെ ഭാഷ് നവീനതയില്‍ നിന്ന് വേറിട്ട് നില്‍ക്കണമെന്നതും മാനദണ്ഡമായി കണക്കാക്കുന്നു.
    
</TEXT>
</DOC>