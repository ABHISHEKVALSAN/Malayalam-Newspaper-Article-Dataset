<DOC>
<DOCNO>114110337882.utf8</DOCNO>
<TEXT>


           അരിഷ്ട കച്ചവടത്തിന് നിയന്ത്രണം ഏര്‍പ്പെടുത്താന്‍ ഒരുങ്ങുന്നു    

Monday 3 November 2014 5:03 pm IST

        തിരുവനന്തപുരം: സംസ്ഥാനത്ത് അരിഷ്ട കച്ചവടത്തിന് നിയന്ത്രണം ഏര്‍പ്പെടുത്താന്‍ ഒരുങ്ങി സര്‍ക്കാര്‍. പ്രത്യേക ലൈസന്‍സുള്ളവര്‍ക്കും രജിസ്റ്റേര്‍ഡ് ഡോക്ടര്‍മാര്‍ക്കും മാത്രമായിരിക്കും അരിഷ്ടം വില്‍ക്കാന്‍ ഇനി അനുമതി.

ഇതു സംബന്ധിച്ച് 1956 ലെ കേരള സ്പിരിറ്റ്‌സ് പ്രിപ്പറേഷന്‍ ആക്ട് ഉടന്‍ ഭേദഗതി ചെയ്യും. ഭേദഗതി സംബന്ധിച്ച കരടു വിജ്ഞാപനം അംഗീകരിച്ചതായി എക്‌സൈസ് മന്ത്രി കെ ബാബു വ്യക്തമാക്കി.

വീര്യം കൂടിയ അരിഷ്ട വില്പന നിയന്ത്രിക്കാനാണി നടപടി. ഭേദഗതി പ്രകാരം നിയമവിരുദ്ധമായി ആസവാരിഷ്ടങ്ങള്‍ കൈവശം വയ്ക്കുന്നത് 10,000 രൂപ മുതല്‍ 30,000 രൂപ വരെ പിഴ ചുമത്താവുന്ന കുറ്റമായി മാറും.
    
</TEXT>
</DOC>