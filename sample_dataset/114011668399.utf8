<DOC>
<DOCNO>114011668399.utf8</DOCNO>
<TEXT>


           പട്ടാള മാര്‍ച്ച്‌: 17 പേര്‍ അറസ്റ്റില്‍    

Thursday 16 January 2014 8:43 pm IST

        കാസര്‍കോട്‌: നബിദിനത്തില്‍ പട്ടാളവേഷത്തില്‍ മാര്‍ച്ച്‌ നടത്തിയ 17പേരെ ടൌണ്‍പോലീസ്‌ അറസ്റ്റ്‌ ചെയ്തു. അണങ്കൂരിലും പരിസരപ്രദേശങ്ങളിലുമായുള്ള അബ്ദുള്‍ ബാസിത്‌, മുഹമ്മദ്‌ നൌഷാദ്‌, അഹമ്മദ്‌ ബിന്‍ഷാദ്‌, ഷെറാഫത്ത്‌ അബ്ദുള്ള, അബ്ബാസ്‌ നയാസ്‌, ജുനൈദ്‌, റിഷാന്‍ അലി, സുലൈമാന്‍ തഹസിര്‍, മൊയ്ദീന്‍ ഷഹത്‌, ജോഹര്‍ അബ്ദുള്ള, അഹമ്മദ്‌ കബീര്‍, അഹമദ്‌ അഫ്സാന്‍, ഷഹന്‍ ഷിയാദ്‌, സിനാന്‍ എന്നിവരും വാഹനത്തിണ്റ്റെ ഡ്രൈവറും ഉടമയും ഉള്‍പ്പെടെ ൧൭ പേരെയാണ്‌ അറസ്റ്റ്‌ ചെയ്തത്‌. ഇവര്‍ ഉപയോഗിച്ച കെ.എല്‍.൧൪ എം ൯൧൧൬ മഹീന്ദ്ര താര്‍ ജീപ്പും പട്ടാള ഡ്രസ്സുകളും പോലീസ്‌ പിടിച്ചെടുത്തു. നിസ്സാര വകുപ്പനുസരിച്ചാണ്‌ കേസെന്നതിനാല്‍ സ്റ്റേഷന്‍ ജാമ്യത്തില്‍ ഇന്നലെ തന്നെ പ്രതികളെ വിട്ടയച്ചു. ചൊവ്വാഴ്ച നബിദിനത്തില്‍ കാസര്‍കോട്‌ അണങ്കൂരില്‍ നടന്ന ഘോഷയാത്രയിലാണ്‌ ഇവര്‍ പട്ടാളവേഷത്തില്‍ പങ്കെടുത്തത്‌. കണ്ടാലറിയാവുന്ന ൨൫ പേര്‍ക്കെതിരെയാണ്‌ കേസെടുത്തിട്ടുള്ളത്‌. 
    
</TEXT>
</DOC>