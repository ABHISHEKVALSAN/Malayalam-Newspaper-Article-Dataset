<DOC>
<DOCNO>114092928981.utf8</DOCNO>
<TEXT>


           ലോക യൂത്ത് ചെസ്: നിഹാലിന് കിരീടം    

Monday 29 September 2014 11:34 pm IST

        തൃശൂര്‍: ദക്ഷിണാഫ്രിക്കയിലെ ഡര്‍ബനില്‍ നടന്ന ലോക യൂത്ത് ചെസ് ചാംപ്യന്‍ഷിപ്പില്‍ അണ്ടര്‍ 10 വിഭാഗത്തില്‍ തൃശൂര്‍ സ്വദേശി നിഹാല്‍ സരിന് കിരീടം. ഒമ്പത് പോയിന്റോടെയാണ് നിഹാല്‍ സ്വപ്‌നതുല്യ നേട്ടം കൈവരിച്ചത്. തൃശൂര്‍ ദേവമാത സിഎംഐ പബ്ലിക് സ്‌കൂളിലെ അഞ്ചാം ക്ലാസ് വിദ്യാര്‍ത്ഥിയാണ് ഈ കൊച്ചു മിടുക്കന്‍.

കേരളത്തിലെ ഏറ്റവും പ്രായം കുറഞ്ഞ ഫിഡെ റേറ്റഡ് താരമാണ് നിഹാല്‍. മുളങ്കുന്നത്തുകാവ് മെഡിക്കല്‍ കോളജിലെ അസിസ്റ്റന്റ് പ്രൊഫസര്‍മാരായ ഡോ. സരിന്‍-ഡോ.ഷിജില്‍ ദമ്പതികളുടെ മകനാണ് നിഹാല്‍. കഴിഞ്ഞ വര്‍ഷം ദുബായി വേദിയായ ലോക യൂത്ത് ചെസ് ചാംപ്യന്‍ഷിപ്പില്‍ പങ്കെടുത്തിരുന്നെങ്കിലും വിജയിക്കാനായിരുന്നില്ല. ലോക അണ്ടര്‍ 10 ബ്ലിറ്റ്‌സ് വിഭാഗം ചാംപ്യന്‍, ദേശീയ അണ്ടര്‍9 വിഭാഗം ചാംപ്യന്‍ തുടങ്ങി നിരവധി നേട്ടങ്ങള്‍ സ്വന്തമാക്കിയിട്ടുണ്ട് നിഹാല്‍.
    
</TEXT>
</DOC>