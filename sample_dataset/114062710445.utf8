<DOC>
<DOCNO>114062710445.utf8</DOCNO>
<TEXT>


           ഹെലികോപ്റ്റര്‍ അഴിമതി : എം.കെ നാരായണനെ സിബിഐ ചോദ്യം ചെയ്തു    

Friday 27 June 2014 3:28 pm IST

ന്യൂദല്‍ഹി: അഗസ്റ്റ വെസ്റ്റ്‌ലാന്‍ഡ് ഹെലികോപ്ടര്‍ അഴിമതിക്കേസില്‍ പശ്ചിമബംഗാള്‍ ഗവര്‍ണര്‍ എം.കെ നാരായണനെ സിബിഐ ചോദ്യം ചെയ്തു. കേസില്‍ നാരായണനും എസ്.പി.ജി മുന്‍ മേധാവിയും ഗോവ ഗവര്‍ണറുമായ ബി.വി.വാഞ്ചുവും സാക്ഷികളാണ്. ഇരുവരെയും ചോദ്യം ചെയ്യുന്നതിന് നിയമതടസമില്ലെന്ന് അറ്റോര്‍ണി ജനറല്‍ സിബിഐക്ക് നിയമോപദേശം നല്‍കിയിരുന്നു. 

2013ല്‍ ഇറ്റലിയിലെ അഗസ്റ്റ വെസ്റ്റ്‌ലാന്‍ഡ് കമ്പനിയില്‍ നിന്ന് 12 അത്യാധുനിക കോപ്ടറുകള്‍ വാങ്ങാന്‍ 3600 കോടി രൂപയുടെ കരാറുണ്ടാക്കിയതില്‍ 360 കോടിയുടെ അഴിമതി നടത്തിയെന്നാണ് കേസ്. കോപ്ടറുകള്‍ വാങ്ങുന്നതിന് തീരുമാനം കൈക്കൊണ്ട യോഗത്തില്‍ ദേശീയ സുരക്ഷാ ഉപദേഷ്ടാവായിരുന്ന നാരായണനും ബി.വി വാഞ്ചുവും പങ്കെടുത്തിരുന്നു. തുടര്‍ന്നാണ് ഇരുവരെയും സി.ബി.ഐ സാക്ഷികളാക്കിയത്.  
    
</TEXT>
</DOC>