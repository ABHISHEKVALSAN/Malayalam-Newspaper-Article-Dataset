<DOC>
<DOCNO>114091022909.utf8</DOCNO>
<TEXT>


           കടുത്തുരുത്തിയെ നിറവ് പദ്ധതിയില്‍ ഉള്‍പ്പെടുത്തി    

Wednesday 10 September 2014 9:25 pm IST

        കടുത്തുരുത്തി: ഓരോ പ്രദേശത്തിന്റെയും കാര്‍ഷിക സാദ്ധ്യതകളും മണ്ണിന്റെ പ്രത്യേകതകള്‍ക്കും അനുസ്യതമായി സംസ്ഥാന സര്‍ക്കാര്‍ നടപ്പാക്കുന്ന നിറവ് -സമഗ്ര കൃഷിവികസന പദ്ധതിയില്‍ കടുത്തുരുത്തി നിയോജക മണ്ഡലത്തെ ഉള്‍പ്പെടുത്തിയതായി മോന്‍സ് ജോസഫ് എംഎല്‍എ അറിയിച്ചു.
വിത്തു മുതല്‍ വിപണനം വരെ’ എന്ന ലക്ഷ്യത്തോടെ കൃഷി വ്യാപിപ്പിക്കുന്നതിനും വിളകളുടെ വിസ്ത്യതി കൂട്ടുന്നതിനും വിപണന സൗകര്യങ്ങള്‍ വര്‍ദ്ധിപ്പിക്കുന്നതിനുമുള്ള ഫലപ്രദമായ പരിശ്രമാണ് നിറവ് പദ്ധതിയുടെ ഭാഗമായി സര്‍ക്കാര്‍ നടപ്പാക്കുന്നത്. ജൈവകൃഷി വ്യാപിക്കുന്നത് പദ്ധതിയുടെ മുഖ്യ ലക്ഷ്യമാണ്. കാര്‍ഷിക രംഗത്ത് പരമാവധി തൊഴില്‍ അവസരങ്ങള്‍ സ്യഷ്ടിക്കുന്നതിനും അനുബന്ധ മേഖലകളായ കാലി വളര്‍ത്തില്‍, മത്സ്യകൃഷി, കോഴി വളര്‍ത്തല്‍, കൂണ്‍കൃഷി, പച്ചക്കറി കൃഷി, തേനീച്ച വളര്‍ത്തല്‍ എന്നിവ പ്രോത്സാഹിപ്പിക്കുന്നതിനും നിറവ് പദ്ധതി ഉപകരിക്കുമെന്ന് എംഎല്‍എ വ്യക്തമാക്കി.
കടുത്തുരുത്തി നിയോജകമണ്ഡലത്തില്‍ പദ്ധതി നടപ്പാക്കുന്നതിന്റെ ഭാഗമായി കൃഷി വകുപ്പിന്റെ നേത്യത്വത്തില്‍ 12ന 2.30 ന് കടുത്തുരുത്തി കടപ്പൂരാന്‍ ആഡിറ്റോറിയത്തില്‍ നിറവ് പദ്ധതി രൂപീകരണ ശില്പശാല നടത്തുമെന്ന് കൃഷിവകുപ്പ് അസി.ഡയറക്ടര്‍ മോളി റ്റി. അറിയിച്ചു.
    
</TEXT>
</DOC>