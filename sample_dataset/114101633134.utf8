<DOC>
<DOCNO>114101633134.utf8</DOCNO>
<TEXT>


           പമ്പ് ഹൗസ് അഴിമതി: ജല അതോറിറ്റി ഉദ്യോഗസ്ഥര്‍ക്ക് തടവും പിഴയും     

Thursday 16 October 2014 2:26 pm IST

        തിരുവനന്തപുരം: മൈലാമ്മൂട് പമ്പ് ഹൗസ് അഴിമതിക്കേസുമായി ബന്ധപ്പെട്ട് ജല അതോറിറ്റി ഉദ്യോഗസ്ഥര്‍ക്ക് തടവ്. പത്ത് എന്‍ജിനീയര്‍മാരെയും കരാറുകാരെയുമാണ് തിരുവനന്തപുരം വിജിലന്‍സ് കോടതി രണ്ടുവര്‍ഷം തടവിന് ശിക്ഷിച്ചത്.

1.25 ലക്ഷം രൂപ പിഴയും അടയ്ക്കണം. കരാറുകാരന് രണ്ടുവര്‍ഷം കഠിനതടവും ഒരുലക്ഷം പിഴയും ശിക്ഷ വിധിച്ചു. കൊല്ലം മൈലാമ്മൂടിലെ പമ്പ്ഹൗസ് നിര്‍മാണത്തില്‍ വന്‍ അഴിമതി നടന്നിട്ടുണ്ടെന്നായിരുന്നു പരാതി

ലോകബാങ്ക് സഹായത്തോടെ നിര്‍മ്മിക്കാനുദ്ദേശിച്ച മൈലാംമൂട് പമ്പ് ഹൗസിന്റെ പണി പൂര്‍ത്തിയാക്കാതെ ഉദ്യോഗസ്ഥരും കരാറുകാരനും ചേര്‍ന്ന് 69 ലക്ഷം രൂപ തട്ടിയെടുത്തുവെന്നതാണ് കേസ്. കേസിലെ ഒന്നാം പ്രതിയുടെ അനാരോഗ്യം കണക്കിലെടുത്ത് കുറ്റപത്രം വിഭജിച്ചാണ് ശേഷിക്കുന്ന പ്രതികളെ വിസ്തരിച്ചതും ശിക്ഷ വിധിച്ചതും.
    
</TEXT>
</DOC>