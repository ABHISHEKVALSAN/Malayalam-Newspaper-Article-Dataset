<DOC>
<DOCNO>114022879548.utf8</DOCNO>
<TEXT>


           എന്‍.എസ്.എസിനുള്ള മറുപടി സുധീരന്‍ പറഞ്ഞിട്ടുണ്ട്: ചെന്നിത്തല    

Friday 28 February 2014 2:14 pm IST

തൃശൂര്‍: എന്‍.എസ്.എസ് ജനറല്‍ സെക്രട്ടറി ജി.സുകുമാരന്‍ നായരും കെ.പി.സി.സി പ്രസിഡന്റ് വി.എം.സുധീരനും തമ്മിലുള്ള പ്രശ്‌നത്തെ കുറിച്ച് പ്രതികരിക്കാനില്ലെന്ന് ആഭ്യന്തര മന്ത്രി രമേശ് ചെന്നിത്തല പറഞ്ഞു.

എന്‍.എസ്.എസിന് സുധീരന്‍ മറുപടി നല്‍കിയിട്ടുണ്ടെന്നും അദ്ദേഹം പറഞ്ഞു. തൃശൂരില്‍ മാദ്ധ്യമ പ്രവര്‍ത്തകരോട് സംസാരിക്കുകയായിരുന്നു അദ്ദേഹം.

വിഷയത്തില്‍ പാര്‍ട്ടിയുടെ നിലപാട് സുധീരന്‍ വ്യക്തമാക്കിയിട്ടുണ്ടെന്നും ചെന്നിത്തല കൂട്ടിച്ചേര്‍ത്തു.

കസ്തൂരി രംഗന്‍ റിപ്പോര്‍ട്ടുമായി ബന്ധപ്പെട്ട കേരളത്തിന്റെ ആശങ്കകള്‍ പരിഹരിക്കപ്പെടുമെന്നും ചെന്നിത്തല പറഞ്ഞു. കര്‍ഷകരുടെ താല്‍പര്യത്തിനാണ് കേന്ദ്രം പരിഗണന നല്‍കുക.

റിപ്പോര്‍ട്ട് സംബന്ധിച്ച് വീരപ്പമൊയ്‌ലിയുമായി ചര്‍ച്ച നടത്തിയിട്ടുണ്ടെന്നും അദ്ദേഹം പറഞ്ഞു.
    
</TEXT>
</DOC>