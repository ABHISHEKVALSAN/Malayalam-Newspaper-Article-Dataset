<DOC>
<DOCNO>114020974438.utf8</DOCNO>
<TEXT>


           പ്രതിപക്ഷ നേതാവിനെതിരെ രൂക്ഷ വിമര്‍ശനവുമായി കെ മുരളീധരന്‍ രംഗത്ത്    

Sunday 9 February 2014 3:53 pm IST

തിരുവനന്തപുരം:  പ്രതിപക്ഷ നേതാവ് വിഎസ് അച്യുതാനന്ദന് നേരെ രൂക്ഷ വിമര്‍ശനവുമായി കോണ്‍ഗ്രസ് നേതാവ് കെ മുരളീധരന്‍ എംഎല്‍എ രംഗത്ത്.

സ്വന്തം പാര്‍ട്ടിയെ വെട്ടിലാക്കിയ വ്യക്തിയാണ് വിഎസെന്നും ലോക്‌സഭാ തിരഞ്ഞെടുപ്പ് കഴിയുന്നതോടെ വി.എസ് ആര്‍ക്കും വേണ്ടാത്ത എടുക്കാ ചരക്കായി മാറുമെന്നും മുരളീധരന്‍ വിമര്‍ശിച്ചു.

തിരഞ്ഞെടുപ്പ് കഴിയുമ്പോള്‍ അദ്ദേഹം പാര്‍ട്ടിക്ക് പുറത്താകുമെന്നും മുരളീധരന്‍ പറഞ്ഞു. മുയലിനൊപ്പം ഓടുകയും വേട്ടക്കാരനൊപ്പം വേട്ടയാടുകയും ചെയ്യുന്ന നേതാവാണ് വി.എസെന്നും രമയുടെ സമരരീതിയോട് യോജിപ്പില്ലാത്തതിനാലാണ് സമരപ്പന്തലിലേക്ക് പോകാത്തതെന്നും അദ്ദേഹം കൂട്ടിച്ചേര്‍ത്തു.
    
</TEXT>
</DOC>