<DOC>
<DOCNO>114071113735.utf8</DOCNO>
<TEXT>


           സബ്‌സിഡികള്‍ അര്‍ഹര്‍ക്കു മാത്രമാകണം: ജെയ്റ്റ്‌ലി    

Friday 11 July 2014 10:46 am IST

        കടുത്ത സാമ്പത്തിക പ്രതിസന്ധി നേരിടുന്ന ഇന്ത്യയുടെ സാമ്പത്തിക വളര്‍ച്ച ഏഴു ശതമാനം മുതല്‍ എട്ടു ശതമാനം വരെയാക്കാനാണ് തന്റെ ശ്രമമന്നെ് ധനമന്ത്രി അരുണ്‍ ജെയ്റ്റ്‌ലി. ഇപ്പോഴിത് 5.4 ശതമാനമാണ്. ഇതിന് കൃഷി കാര്യക്ഷമമാക്കണം, കാര്‍ഷികോല്പാദനം കൂട്ടണം,റോഡുകള്‍ വികസിക്കണം, വൈദ്യുതി, വെള്ളം എന്നിവ ധാരാളം ലഭ്യമാക്കണം. ഉല്പാദന മേഖല വളരണം. സബ്‌സിഡികള്‍ യുക്തിസഹമാകണം, അര്‍ഹരായവര്‍ക്ക് മാത്രം ലഭ്യമാക്കണം. എങ്കിലേ തകര്‍ച്ചയില്‍ നിന്ന് രാജ്യം കര കയറൂ. 
2014ല്‍ സാമ്പത്തിക കമ്മി 4.1 ശതമാനവും 2015ല്‍  ഇത് 3.6 ശതമാനമായും 2016ല്‍ മൂന്നു ശതമാനമായും കുറയ്ക്കാനാണ് ലക്ഷ്യം, ജെയ്റ്റ്‌ലി പറഞ്ഞു. ബജറ്റില്‍ മൊത്തം17,94,892 കോടിയാണ് ചെലവ് പ്രതീക്ഷിക്കുന്നത്. മൊത്തം നികുതി വരുമാനം 13,64,524 കോടിയായിരിക്കും. 2,12,505 കോടിയാണ് നികുതിയേതര വരുമാനമായി പ്രതീക്ഷിക്കുന്നത്.
    
</TEXT>
</DOC>