<DOC>
<DOCNO>114030981913.utf8</DOCNO>
<TEXT>


           ഗള്‍ഫാര്‍ മുഹമ്മദാലിക്ക്‌ ഒമാനില്‍ 15 വര്‍ഷം തടവ്‌    

Sunday 9 March 2014 10:06 pm IST

മസ്കറ്റ്‌: കരാര്‍ നേടാന്‍ കൈക്കൂലി നല്‍കിയെന്ന കേസില്‍ വ്യവസായ പ്രമുഖന്‍ ഗള്‍ഫാര്‍ മുഹമ്മദാലിക്ക്‌ ഒമാന്‍ കോടതി 15 വര്‍ഷത്തെ തടവുശിക്ഷ വിധിച്ചു. 
27 കോടി രൂപ പിഴയടക്കാനും ഉത്തരവിട്ടിട്ടുണ്ട്‌. അഞ്ചു വകുപ്പുകള്‍ പ്രകാരം മൂന്നുവര്‍ഷം വീതമാണ്‌ ശിക്ഷ. അഴിമതിക്കേസില്‍ ജനുവരിയില്‍ മുഹമ്മദാലിയെ മൂന്നുവര്‍ഷം തടവിന്‌ ശിക്ഷിച്ചിരുന്നു. ഇതിനെതിരെ നല്‍കിയ അപ്പീലില്‍ ശിക്ഷ 15 വര്‍ഷമായി കോടതി വര്‍ധിപ്പിക്കുകയായിരുന്നു.
വിധി പറഞ്ഞ സമയത്ത്‌ മുഹമ്മദാലി കോടതിയില്‍ ഹാജരായിരുന്നില്ല. വിധിക്കെതിരെ അപ്പീല്‍ പോകുമെന്നു അലിയുടെ അഭിഭാഷകന്‍ അറിയിച്ചു. പെട്രോളിയം ഡെവലപ്മെന്റ്‌ ഒമാന്‍ എന്ന കമ്പനി അധികൃതര്‍ക്ക്‌ കൈക്കൂലി നല്‍കിയെന്നാണ്‌ മുഹമ്മദാലിക്കെതിരായ കുറ്റം.
ജനുവരിയിലെ ശിക്ഷാ വിധിയുടെ പശ്ചാത്തലത്തില്‍ ഗള്‍ഫാര്‍ എന്‍ജിനീയറിങ്‌ ആന്‍ഡ്‌ കോണ്‍ട്രാക്റ്റിങ്ങിന്റെ ഡയറക്ടര്‍ സ്ഥാനത്തു നിന്ന്‌ മുഹമ്മദാലി രാജിവച്ചിരുന്നു. ഇതാദ്യമായിട്ടാണ്‌ ഇന്ത്യാക്കാരനായ വ്യവസായി ഒരു ഗള്‍ഫ്‌ രാജ്യത്ത്‌ ഇത്രയും വലിയ ശിക്ഷയ്ക്കു വിധേയനാകുന്നത്‌. 

    
</TEXT>
</DOC>