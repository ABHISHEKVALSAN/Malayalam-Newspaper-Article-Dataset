<DOC>
<DOCNO>114030380242.utf8</DOCNO>
<TEXT>


           രാജക്കാട് കൊലപാതകം: രണ്ടു മൃതദേഹങ്ങള്‍ കൂടി കണ്ടെടുത്തു    

Monday 3 March 2014 3:41 pm IST

ഇടുക്കി: ഇടുക്കി രാജകുമാരിയില്‍ സുഹൃത്തിനെ വെടിവച്ചു കൊന്ന ശേഷം ജീവനൊടുക്കിയ സജിയുടെ ഭാര്യയുടെയും മകളുടെയും മൃതദേഹങ്ങള്‍ കണ്ടെടുത്തു. ഭാര്യ സിന്ധു , മൂത്തമകള്‍ അഞ്ജുമോള്‍ എന്നിവരുടെ മൃതദേഹമാണ് കണ്ടെത്തിയത്. അയല്‍വാസിയുടെ തോട്ടത്തില്‍ വറ്റിയ കുളത്തില്‍ മണ്ണിട്ടു മൂടിയ നിലയിലായിരുന്നു മൃതദേഹങ്ങള്‍. ഇരുവരെയും വെട്ടിക്കൊലപ്പെടുത്തിയതാണെന്നാണ് സംശയം.

ഞായറാഴ്ച രാവിലെയാണ് കൊലപാതകവും ആത്മഹത്യയും നടന്നത്. ജീപ്പ് ഓടിച്ചു വരികയായിരുന്ന ജിജിയെ തടഞ്ഞു നിര്‍ത്തി സജി വെടി വയ്ക്കുകയായിരുന്നു. എന്നിട്ട് പൊലീസ് സ്‌റ്റേഷനില്‍ ഇക്കാര്യം വിളിച്ചു പറഞ്ഞു. തുടര്‍ന്ന് സജി സ്വയം വെടിവച്ച് ആത്മഹത്യ ചെയ്യുകയായിരുന്നു. അവിഹിത ബന്ധങ്ങളാണ് ആത്മഹത്യയിലും കൊലപാതകത്തിലും കലാശിച്ചതെന്നാണ് പൊലീസിന്റെ നിഗമനം.
    
</TEXT>
</DOC>