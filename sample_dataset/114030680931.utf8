<DOC>
<DOCNO>114030680931.utf8</DOCNO>
<TEXT>


           ജഗന്‍മോഹന്‍  റെഡ്ഡിയുടെ കോടികണക്കിന് സ്വത്തുക്കള്‍ കണ്ടുകെട്ടി    

Thursday 6 March 2014 12:01 pm IST

ന്യൂദല്‍ഹി: ആന്ധ്രപ്രദേശിലെ നിര്‍മ്മാണ പദ്ധതിയില്‍ കോടികളുടെ അഴിമതി നടത്തിയെന്ന കേസില്‍ വൈഎസ്ആര്‍ കോണ്‍ഗ്രസ് നേതാവ് ജഗന്‍മോഹന്‍  റെഡ്ഡിയുടെ  863കോടിയുടെ സ്വത്തുക്കള്‍ എന്‍ഫോയ്‌സ്‌മെന്റ് ഡയറക്ടറേറ്റ് കണ്ടുകെട്ടി.

ജഗന്‍മോഹന്‍  റെഡ്ഡിയുടെ റെഡ്ഡിക്കും കൂട്ടാളിയായിരുന്ന നിമ്മഗഡ പ്രസാദിനുമെതിരെയാണ്് നടപടിയെടുത്തത്.

വദവേരു, നിസാംപട്ടണം വ്യവസായ ഇടനാഴി പദ്ധതിയിലാണ് റെഡ്ഡി അഴിമതി നടത്തിയതായി കണ്ടെത്തിയത്. ജഗന്‍മോഹന്‍ റെഡ്ഡിയുടെ പിതാവ് വൈ.എസ് രാജശേഖര റെഡ്ഡി മുഖ്യമന്ത്രിയായിരുന്ന കാലത്തായിരുന്നു അഴിമതി. പ്രകാശം, ഗുണ്ടൂര്‍ ജില്ലകളില്‍ വ്യവസായ ഇടനാഴിയും തുറമുഖവും എര്‍പോര്‍ട്ടും ഉള്‍പ്പെടെയുള്ളവ നിര്‍മ്മിക്കാനുള്ള വലിയ പദ്ധതിയായിരുന്നു ഇത്.

പദ്ധതിയുമായി ബന്ധപ്പെട്ട് സിബിഐ ഫയല്‍ ചെയ്ത എഫ്.ഐ.ആറിന്റെ പശ്ചാത്തലത്തില്‍ എന്‍ഫോയ്‌സ്‌മെന്റ് ഡയറക്ടറേറ്റ് 2012ലാണ് കേസെടുത്തത്. ജഗന്‍മോഹന്‍ റെഡ്ഡി 854.54കോടിയും പ്രസാദ് 1426.17കോടിയും അനധികൃതമായി സമ്പാദിച്ചെന്നാണ് കേസ്.

കള്ളപ്പണക്കേസില്‍ എന്‍ഫോയ്‌സ്‌മെന്റ് ഡയറക്ടറേറ്റ് പിടിച്ചെടുക്കുന്ന ഏറ്റവും വലിയ തുക കൂടിയാണിത്.
    
</TEXT>
</DOC>