<DOC>
<DOCNO>114042393710.utf8</DOCNO>
<TEXT>


           ഡാര്‍ജലിങില്‍ 15 നവജാതശിശുക്കള്‍ മരിച്ചു    

Wednesday 23 April 2014 4:20 pm IST

ഡാര്‍ജലിങ്: പശ്ചിമബംഗാളിലെ ഡാര്‍ജലിങില്‍ ചൊവ്വാഴ്ച വരെ പതിനഞ്ച് നവജാത ശിശുക്കള്‍ മരിച്ചു. നോര്‍ത്ത് ബംഗാള്‍ മെഡിക്കല്‍ കോളേജിലും സിലിഗുരി ജില്ലാ ആശുപത്രിയിലുമായിട്ടാണ് കുഞ്ഞുങ്ങള്‍ മരിച്ചതെന്ന് ആശുപത്രി സൂപ്രണ്ട് ഡോ.അമരീന്ദര്‍നാഥ് സര്‍ക്കാര്‍ അറിയിച്ചു. 

ഭാരക്കുറവും അണുബാധയും മറ്റ് പ്രശ്നങ്ങളുമാണ് കുഞ്ഞുങ്ങള്‍ മരിക്കാന്‍ കാരണമെന്ന് അമരിന്ദര്‍നാഥ് പറഞ്ഞു. ഏകദേശം നൂറ് മുതല്‍ 150 വരെയുള്ള കുട്ടികള്‍ ഇപ്പോള്‍ ഗുരുതരാവസ്ഥയില്‍ ആശുപത്രിയില്‍ കഴിയുകയാണെന്നും അദ്ദേഹം വ്യക്തമാക്കി. 

അതേസമയം കുട്ടികളുടെ മരണത്തിന് ഉത്തരവാദികളായവര്‍ക്കെതിരെ കര്‍ശന നടപടി സ്വീകരിക്കുമെന്ന് മന്ത്രി ഗൌതം ദേബ് പറഞ്ഞു. 
    
</TEXT>
</DOC>