<DOC>
<DOCNO>114020573385.utf8</DOCNO>
<TEXT>


            നൈജീരിയയില്‍ വെടിവയ്പ്പ്: 19പേര്‍ കൊല്ലപ്പെട്ടു    

Wednesday 5 February 2014 1:53 pm IST

അബുജ: നൈജീരിയയില്‍ അക്രമികള്‍ നടത്തിയ വെടിവയ്പ്പില്‍ 19 പേര്‍ കൊല്ലപ്പെട്ടു. നൈജീരിയയിലെ യോബിലാണ് സംഭവം. ഗുലാനി പ്രദേശത്ത് കച്ചവടം നടത്തുന്ന വ്യാപാരികളാണ് കൊല്ലപ്പെട്ടതെന്ന് പൊലീസ് പറഞ്ഞു.

കച്ചവടം കഴിഞ്ഞു തിരിച്ചു വരികയായിരുന്ന ഇവര്‍ക്കു നേരെ പട്ടാള വേഷത്തിലെത്തിയ അക്രമി സംഘം വെടിയുതിര്‍ക്കുകയായിരുന്നു. സംഭവത്തിനു പിന്നില്‍ ബോക്കോ ഹറാം ഭീകരരാണെന്നാണ് സംശയിക്കുന്നത്. ബോക്കാ ഹറാം ഗ്രൂപ്പിന്റെ ശക്തി കേന്ദ്രമാണ് ഈ പ്രദേശം.
    
</TEXT>
</DOC>