<DOC>
<DOCNO>114010866762.utf8</DOCNO>
<TEXT>


           ചന്ദ്രന്‍പിള്ളയ്ക്കും ശര്‍മ്മയ്ക്കുമെതിരെ പരാതി    

Wednesday 8 January 2014 10:17 pm IST

        കൊച്ചി: വിഎസ്‌ വിഭാഗം നേതാക്കളായ എസ്‌.ശര്‍മ്മക്കും കെ.ചന്ദ്രന്‍പിള്ളക്കുമെതിരെ സിപിഎം എറണാകുളം ജില്ലാ കമ്മറ്റി നീക്കം ശക്തമാക്കുന്നു. ഇരുവര്‍ക്കുമെതിരെ ജില്ലാ കമ്മറ്റി സംസ്ഥാന നേതൃത്വത്തിന്‌ പരാതി നല്‍കിയതായാണ്‌ വിവരം. ജില്ലയില്‍ പാര്‍ട്ടിപ്രവര്‍ത്തനത്തിന്‌ തടസമുണ്ടാക്കുന്ന വിധത്തില്‍ ഇരുവരും വിഭാഗീയത പ്രോത്സാഹിപ്പിക്കുകയാണെന്നും പറവൂര്‍, കൊച്ചി, തൃപ്പൂണിത്തുറ ഏരിയാ കമ്മറ്റികളില്‍ അടുത്തകാലത്തുണ്ടായ പ്രശ്നങ്ങള്‍ക്ക്‌ കാരണം ഇവരുടെ നിലപാടുകളാണെന്നും പരാതിയില്‍ പറയുന്നുണ്ട്‌. ഇരുവര്‍ക്കുമെതിരെ നിരവധി അഴിമതിയാരോപണങ്ങളും ജില്ലാ കമ്മറ്റി ഉന്നയിക്കുന്നുണ്ട്‌. ഇതോടെ ഏറെ നാളായി ജില്ലയില്‍ പുകയുന്ന വിഭാഗീയത വീണ്ടും ആളിക്കത്തുമെന്ന്‌ ഉറപ്പായിരിക്കുകയാണ്‌.
    
</TEXT>
</DOC>