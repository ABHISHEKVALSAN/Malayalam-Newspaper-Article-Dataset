<DOC>
<DOCNO>114070412215.utf8</DOCNO>
<TEXT>


           നരേന്ദ്ര മോദിക്ക് നന്ദി പറഞ്ഞ് ഒമര്‍ അബ്ദുള്ള    

Friday 4 July 2014 3:44 pm IST

ജമ്മു കാശ്മീര്‍ : കട്ര - ഉദ്ദം‌പൂര്‍ റെയില്‍പാത സാധ്യമാക്കിയതിന് പ്രധാനമന്ത്രി നരേന്ദ്ര മോദിക്ക് ജമ്മു കാശ്മീര്‍ മുഖ്യമന്ത്രി ഒമര്‍ അബ്ദുള്ള നന്ദി പറഞ്ഞു . തങ്ങള്‍ വളരെ നാളുകളായി ഈ റെയില്‍പാത യാഥാര്‍ത്ഥ്യമാക്കാന്‍  കാത്തിരിക്കുകയായിരുന്നുവെന്ന് അദ്ദേഹം അറിയിച്ചു . 

ലക്ഷക്കണക്കിനു ഭക്തര്‍ക്ക് വൈഷ്ണോ ദേവി ക്ഷേത്രത്തിലെത്താന്‍ ഈ പാത പ്രയോജനപ്പെടുമെന്നും ഒമര്‍ അബ്ദുള്ള പറഞ്ഞു . ഇത് യാഥാര്‍ത്ഥ്യമാക്കുവാന്‍ വേണ്ട നടപടികളെടുത്ത മുന്‍ പ്രധാനമന്ത്രി അടല്‍ ബിഹാരി വാജ്പേയിയേയും അദ്ദേഹം സ്മരിച്ചു. കട്രയിലേക്കുള്ള റോഡ് മാര്‍ഗം വളരെ ദൂരമേറിയതാണ്. ഇരു പ്രദേശങ്ങളേയും ബന്ധിപ്പിക്കുന്ന റെയില്‍ പാത തീവ്രമായ ആഗ്രഹത്തിന്റെ ഫലമായുണ്ടായതാണെന്നും അബ്ദുള്ള വ്യക്തമാക്കി.

ഇന്ത്യന്‍ റെയില്‍വേ സമഗ്രവികസനമാണ് ആഗ്രഹിക്കുന്നതെന്ന് കേന്ദ്ര റെയില്‍വേ മന്ത്രി സദാനന്ദ ഗൌഡ സ്വാഗത പ്രസംഗത്തില്‍ പറഞ്ഞു . കട്ര - ഉദ്ദം‌പൂര്‍ റെയില്‍ പാത എല്ലാ മേഖലയിലുള്ളവര്‍ക്കും ഉപയോഗപ്രദമായി മാറുമെന്ന് അദ്ദേഹം പ്രത്യാശിച്ചു. 


    
</TEXT>
</DOC>