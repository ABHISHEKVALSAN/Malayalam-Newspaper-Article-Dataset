<DOC>
<DOCNO>114020272641.utf8</DOCNO>
<TEXT>


            സ്‌പെക്ട്രം ലേലവുമായി സര്‍ക്കാരിന് മുന്നോട്ടു പോകാം: സുപ്രീംകോടതി    

Sunday 2 February 2014 2:29 pm IST

ന്യൂദല്‍ഹി: ടുജി സ്‌പെക്ട്രം കേസില്‍ ലേല നടപടികളുമായി സര്‍ക്കാരിന് മുന്നോട്ടു പോകാമെന്ന് സുപ്രീംകോടതി. ലേലം നിര്‍ത്തി വയ്ക്കണമെന്ന ടെലികോം കമ്പനികളുടെ ആവശ്യം കോടതി തള്ളി.

2ജി അഴിമതിയെ തുടര്‍ന്ന് 122 കമ്പനികളുടെ ലൈസന്‍സ് സുപ്രീംകോടതി റദ്ദാക്കിയ സാഹചര്യത്തിലാണ് വീണ്ടും ലേലം നടത്താന്‍ കേന്ദ്ര സര്‍ക്കാര്‍ തീരുമാനിച്ചത്. ലേലത്തിലൂടെ 11, 300കോടി രൂപ സമാഹരിക്കാനാകുമെന്നാണ് സര്‍ക്കാര്‍ പ്രതീക്ഷിക്കുന്നത്.

48,685 രൂപയാണ് ലേലത്തിലെ അടിസ്ഥാന വില. 1800 മെഗാഹെട്‌സ് ബാന്‍ഡില്‍ 403 എയര്‍വേവ്‌സും, 900 മെഗാ ഹെട്‌സ് ബാന്‍ഡില്‍ 46 എയര്‍വേവ്‌സുമാണ് ലേലത്തില്‍ വയ്ക്കുന്നത്.

എന്നാല്‍ സ്‌പെക്ട്രം ലൈസന്‍സ് നീട്ടി നല്‍കണമെന്നാവശ്യപ്പെട്ട് ഭാരതി എയര്‍ടെല്ലും വൊഡാഫോണും സമര്‍പ്പിച്ച ഹര്‍ജി കോടതി ഫയലില്‍ സ്വീകരിച്ചു.
    
</TEXT>
</DOC>