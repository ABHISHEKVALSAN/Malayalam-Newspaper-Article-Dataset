<DOC>
<DOCNO>114032285230.utf8</DOCNO>
<TEXT>


           ശത്രുക്കള്‍ക്ക് സിപിഎമ്മിന്റെ ഐക്യത്തില്‍ നിരാശ: പിണറായി    

Saturday 22 March 2014 2:46 pm IST

കൊച്ചി: തെരഞ്ഞെടുപ്പിനെ സിപിഎം ഐക്യത്തോടേയും കൂടുതല്‍ കരുത്തോടെയും നേരിടാനൊരുങ്ങുന്നത് ശത്രുക്കളില്‍ ആശങ്കകള്‍ ശ്രിഷ്ടിച്ചിരിക്കുകയാണെന്ന് സിപിഎം സംസ്ഥാന സെക്രട്ടറി പിണരായി വിജയന്‍.

സിപിഎം എറണാകുളം ജില്ലാ കമ്മിറ്റി ഓഫീസായ ലെനിന്‍ സെന്ററിന്റെ നവീകരിച്ച കെട്ടിടം ഉദ്ഘാടനം ചെയ്ത് സംസാരിക്കുകയായിരുന്നു അദ്ദേഹം. ചിലര്‍ ഇതുവരെ പാര്‍ട്ടിയെ കൊത്തിക്കീറാന്‍ ശ്രമിക്കുകയായിരുന്നു.

എന്നാല്‍ അവര്‍ക്കിപ്പോള്‍ നിരാശയാണ് സംഭവിച്ചിരിക്കുന്നതെന്നും പിണറായി വ്യക്തമാക്കി. തെരഞ്ഞെടുപ്പില്‍ യുഡിഎഫിനെ കാത്തിരിക്കുന്നത് ചരിത്രത്തിലെ തന്നെ ഏറ്റവും വലിയ തിരിച്ചടിയാണെന്നും ദേശീയ തലത്തില്‍ കോണ്‍ഗ്രസ് രണ്ടക്കത്തിലൊതുങ്ങുമെന്നും പിണറായി പറഞ്ഞു.

കേരളമടക്കമുള്ള സംസ്ഥാനങ്ങളില്‍ കോണ്‍ഗ്രസിനെതിരായ വികാരം പ്രതിഫലിക്കുമെന്നും പിണറായി പറഞ്ഞു.
    
</TEXT>
</DOC>