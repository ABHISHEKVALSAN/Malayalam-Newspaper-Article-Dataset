<DOC>
<DOCNO>114052803504.utf8</DOCNO>
<TEXT>


           ആറന്മുള വിധി ഐതിഹാസിക സമരത്തിന്റെ ഉജ്ജ്വല വിജയം : കുമ്മനം     

Wednesday 28 May 2014 3:41 pm IST

കൊച്ചി: കഴിഞ്ഞ പത്ത് വര്‍ഷമായി ആറന്മുളയിലെ ജനങ്ങള്‍ നടത്തി വരുന്ന ഐതിഹാസിക സമരത്തിന്റെ ഉജ്ജ്വല വിജയമാണ് ഹരിത ട്രൈബ്യൂണലിന്റെ വിധിയെന്ന് കുമ്മനം രാജശേഖരന്‍. ഈ വിധിയിലൂടെ കേരളത്തിന്റെ പ്രകൃതിയാണ് രക്ഷപ്പെട്ടിരിക്കുന്നത്. ഭൂമാഫിയയ്ക്ക് കനത്ത പ്രഹരമാണ് ഈ വിധി നല്‍കിയതെന്നും കുമ്മനം രാജശേഖരന്‍ പറഞ്ഞു.

കേന്ദ്ര, സംസ്ഥാന സര്‍ക്കാരുകളെ വിലയ്ക്കെടുത്ത കെ.ജി.എസ് ഗ്രൂപ്പിന് കേരളത്തിലെ ജനങ്ങള്‍ ചുട്ട മറുപടി നല്‍കിയിരിക്കുന്നു. ഇത് കേരള ചരിത്രത്തില്‍ എന്നും മങ്ങാതെ നിലനില്‍ക്കുമെന്നും അദ്ദേഹം പറഞ്ഞു. ഹരിത ട്രൈബ്യൂണലിന്റെ വിധിയെ നന്ദിയോടെ സ്വീകരിക്കുന്നതായി കവയത്രി സുഗത കുമാരി പറഞ്ഞു. 

ഇത് ജനങ്ങളുടെ വിജയമാണ്. ഇവിടെ ഒരു ഹരിതതത്വ ശാസ്ത്രം ആവശ്യമാണെന്ന തിരിച്ചറിവാണ് ഈ വിധിയിലൂടെ നല്‍കുന്നതെന്നും സുഗതകുമാരി പറഞ്ഞു. 
    
</TEXT>
</DOC>