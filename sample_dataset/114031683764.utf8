<DOC>
<DOCNO>114031683764.utf8</DOCNO>
<TEXT>


           തൃപ്പേക്കുളം അച്യുതമാരാര്‍ക്ക്‌ അന്ത്യാഞ്ജലി    

Sunday 16 March 2014 9:26 pm IST

ഇരിങ്ങാലക്കുട: വാദ്യകുലപതിക്ക്‌ കലാകേരളത്തിന്റെ അന്ത്യാഞ്ജലി. കഴിഞ്ഞദിവസം ഇരിങ്ങാലക്കുടയില്‍ അന്തരിച്ച വാദ്യകുലപതി തൃപ്പേക്കുളം അച്യുതമാരാര്‍ക്ക്‌ സംസ്ഥാന സര്‍ക്കാരിന്റെ പൂര്‍ണ്ണഔദ്യോഗിക ബഹുമതികളോടെയാണ്‌ ഞായറാഴ്ച രാവിലെ 10.30ഓടെ യാത്രമൊഴിയൊരുക്കിയത്‌. 
ഇരിങ്ങാലക്കുട കൂടല്‍മാണിക്യം ക്ഷേത്രത്തിന്‌ സമീപത്തുള്ള വീട്ടുവളപ്പില്‍ നടന്ന സംസ്ക്കാരച്ചടങ്ങുകള്‍ക്ക്‌ മുന്നോടിയായി സര്‍ക്കിള്‍ ഇന്‍സ്പെക്ടര്‍ മധുവിന്റെ നേതൃത്വത്തിലുള്ള പോലീസ്‌ സംഘം ഗാര്‍ഡ്‌ഓഫ്‌ ഓണര്‍ നല്‍കി. തുടര്‍ന്ന്‌ ആചാരക്രമങ്ങള്‍ക്കൊടുവില്‍ മകന്‍ വേണുഗോപാല്‍ ചിതക്ക്‌ അഗ്നിപകര്‍ന്നു. 
പെരുവനം കുട്ടന്‍മാരാര്‍, ബിജെ.പി തൃശൂര്‍ ലോക്സഭ സ്ഥാനാര്‍ത്ഥി കെ.പി.ശ്രീശന്‍,സംഗീത നാടക അക്കാദമി സെക്രട്ടറി പി.വി.കൃഷ്ണന്‍ നായര്‍ കലാനിരൂപകന്‍ ജോര്‍ജ്ജ്‌ എസ്‌.പോള്‍ സ്ഥലം എം.എല്‍.എ. തുടങ്ങി നിരവധിപേര്‍ ചടങ്ങിന്‌ സാക്ഷികളായി. 

</TEXT>
</DOC>