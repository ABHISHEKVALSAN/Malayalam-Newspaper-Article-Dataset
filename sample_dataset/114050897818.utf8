<DOC>
<DOCNO>114050897818.utf8</DOCNO>
<TEXT>


           ആരോപണം തെളിയിക്കാനായില്ലെങ്കില്‍ പിന്‍വലിക്കണം: ഷാനിമോള്‍    

Thursday 8 May 2014 4:24 pm IST

കൊച്ചി: കെപിസിസി പ്രസിഡന്റ് വി എം സുധീരന്‍ തനിക്കെതിരായി ഉന്നയിച്ച ആരോപണം തെളിയിക്കാനായില്ലെങ്കില്‍ അത് പിന്‍വലിക്കണമെന്ന് എഐസിസി മുന്‍ സെക്രട്ടറി ഷാനിമോള്‍ ഉസ്മാന്‍.

ഷാനിമോള്‍ മദ്യലോബിയുടെ ആളാണെന്ന് സുധീരന് കഴിഞ്ഞ ദിവസം പ്രസ്താവന നടത്തിയിരുന്നു. ഇതാണ് ഷാനിമോളെ ചൊടിപ്പിച്ചിരിക്കുന്നത്.

ഇസ്ലാമിക പശ്ചാത്തലമുള്ള തനിക്ക് സുധീരന്റെ ആരോപണം ബുദ്ധിമുട്ടുണ്ടാക്കിയെന്നും തന്റെ കത്തിനെക്കുറിച്ച് അന്വേഷിക്കാന്‍ നിയോഗിച്ച സമിതിയുടെ റിപ്പോര്‍ട്ട് വരുന്നതിന് മുന്‍പെ സുധീരന്‍ തന്നെ പ്രതിയാക്കുവാന്‍ ശ്രമിക്കുകയാണെന്നും ഷാനിമോള്‍ വ്യക്തമാക്കി.

കെ.സി.വേണുഗോപാലിനെ തകര്‍ക്കാന്‍ ചിലര്‍ തന്നെ കരുവാക്കുകയാണെന്നും ഷാനിമോള്‍ പറഞ്ഞു.
    
</TEXT>
</DOC>