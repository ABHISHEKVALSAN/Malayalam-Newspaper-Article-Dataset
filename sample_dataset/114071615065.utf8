<DOC>
<DOCNO>114071615065.utf8</DOCNO>
<TEXT>


           പാക്കിസ്ഥാന്‍ വെടിനിറുത്തല്‍ കരാര്‍ ലംഘിച്ചു; ബിഎസ്എഫ് ജവാന്‍ കൊല്ലപ്പെട്ടു    

Wednesday 16 July 2014 3:54 pm IST

ശ്രീനഗര്‍: പാക്കിസ്ഥാന്‍ വീണ്ടും വെടിനിറുത്തല്‍ കരാര്‍ ലംഘിച്ചു. നിയന്ത്രണരേഖയില്‍ വെടിനിറുത്തല്‍ കരാര്‍ ലംഘിച്ച് ഇന്ത്യന്‍ പോസ്റ്റുകള്‍ക്ക് നേരെ പാക്കിസ്ഥാന്‍ വെടിയുതിര്‍ത്തതിനെ തുടര്‍ന്ന് ബി.എസ്.എഫ് ജവാന്‍ കൊല്ലപ്പെട്ടു. വെടിവയ്പ്പില്‍ നാല് പേര്‍ക്ക് പരിക്കേറ്റിട്ടുണ്ട്. രാവിലെ 11.30ഓടെയായിരുന്നു ആക്രമണം.

ആര്‍.എസ്.പുര സെക്ടറിലെ പിറ്റല്‍ പ്രദേശത്താണ് ആക്രമണം നടന്നത്. ബറ്റാലിയന്‍ 192ലെ ജവാന്മാര്‍ക്കാണ് പരിക്കേറ്റത്. അവരെ ആശുപത്രിയില്‍ പ്രവേശിപ്പിച്ചു.

യാതൊരു പ്രകോപനവും ഇല്ലാതെ ഇന്ത്യന്‍ പോസ്റ്റുകള്‍ക്ക് നേരെ പാകിസ്ഥാന്‍ റേഞ്ചര്‍മാര്‍ തുരുതുരാ നിറയൊഴിക്കുകയായിരുന്നു. ഇന്ത്യന്‍ സൈന്യം പ്രത്യാക്രമണം നടത്തിയതോടെ പാകിസ്ഥാന്‍ പിന്മാറി. ഈ മാസം ഇത് മൂന്നാം തവണയാണ പാകിസ്ഥാന്‍ വെടിനിറുത്തല്‍ കരാര്‍ ലംഘിക്കുന്നത്.
    
</TEXT>
</DOC>