<DOC>
<DOCNO>114092728385.utf8</DOCNO>
<TEXT>


           മാലിന്യ പ്ലാന്റിലെ മോഷണം; ഒരാള്‍ കൂടി പിടിയില്‍    

Saturday 27 September 2014 8:09 pm IST

        കലവൂര്‍: സര്‍വോദയപുരം മാലിന്യ സംസ്‌കരണ പ്ലാന്റില്‍ മോഷണം നടത്തിയ കേസില്‍ ഒരാള്‍ കൂടി പിടിയിലായി. മാരാരിക്കുളം തെക്ക് പഞ്ചായത്ത് ഏഴാം വാര്‍ഡ് പുഷ്പമംഗലം ജോമോനാ (30)ണ് പിടിയിലായത്. ശനിയാഴ്ച പുലര്‍ച്ചെ നാലിന് മണ്ണഞ്ചേരി എസ്‌ഐ: വി.ആര്‍. ജഗദീഷിന്റെ നേതൃത്വത്തിലുള്ള പോലീസ് സംഘം ഇയാളെ വീട്ടില്‍ നിന്നും പിടികൂടുകയായിരുന്നു. ഒരുമാസം മുമ്പാണ് മാലിന്യസംസ്‌കരണ കേന്ദ്രത്തില്‍ മോഷണം നടന്നത്. അന്നുതന്നെ വിജേഷി (വിച്ചു)നെ പോലീസ് പിടികൂടിയിരുന്നു. ഇനി മൂന്നുപേരെ കൂടി പിടികൂടുവാനുണ്ടെന്ന് എസ്‌ഐ പറഞ്ഞു. ഇവര്‍ക്ക് വേണ്ടിയുള്ള അന്വേഷണം ഊര്‍ജിതമാക്കി.
    
</TEXT>
</DOC>