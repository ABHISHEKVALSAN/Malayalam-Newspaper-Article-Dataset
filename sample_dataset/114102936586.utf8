<DOC>
<DOCNO>114102936586.utf8</DOCNO>
<TEXT>


           സംസ്ഥാനത്ത് ഫ്ലക്സ് ബോര്‍ഡുകള്‍ നിരോധിക്കില്ല; നിയന്ത്രണം മാത്രം    

Wednesday 29 October 2014 1:25 pm IST

        തിരുവനന്തപുരം: സംസ്ഥാനത്ത് ഫ്ലക്സ് ബോര്‍ഡുകള്‍ നിരോധിക്കേണ്ടതില്ലെന്നും പകരം നിയന്ത്രണം ഏര്‍പ്പെടുത്തിയാല്‍ മതിയെന്നും മന്ത്രിസഭാ യോഗം തീരുമാനിച്ചു. ഇതു സംബന്ധിച്ച് മന്ത്രിസഭാ ഉപസമിതി നല്‍കിയ റിപ്പോര്‍ട്ട് മന്ത്രിസഭാ യോഗം അംഗീകരിച്ചു.

ഇനി മുതല്‍ സ്വകാര്യ പരിപാടികളില്‍ ഫ്ലക്‌സ് ഉപയോഗിക്കുന്നതിന് കര്‍ശനമായ നിയന്ത്രണങ്ങള്‍ ഉണ്ടാകും. തദ്ദേശസ്വയഭരണ സ്ഥാപനങ്ങളുടെ അനുമതി ഉണ്ടെങ്കിലേ ഇനി ഫ്ലക്സ് ഉപയോഗിക്കാനാകൂ. ഫ്ലക്സിന്റെ വലുപ്പവും മറ്റും അനുമതിക്ക് ബാധകമാക്കും.

പരിസ്ഥിതി സംരക്ഷണത്തിനായി പ്ലാസ്റ്റിക് ഫ്ലക്സ് നിരോധനമേര്‍പ്പെടുത്താനും നിയമം നിര്‍മ്മിക്കാനും മന്ത്രിസഭാ യോഗം തീരുമാനിച്ചിരുന്നു. ഇതിനെതിരെ ഫ്ലക്സ് വ്യവസായവുമായി ബന്ധപ്പെട്ട് പ്രവര്‍ത്തിക്കുന്നവര്‍ വിവിധ മന്ത്രിമാരെ കണ്ട് നിവേദനം നല്‍കിയ പശ്ചാത്തിലാണ് ഇക്കാര്യം വീണ്ടും മന്ത്രിസഭ പരിഗണിച്ചത്.

മന്നത്ത് പത്മനാഭന്റെയും അയ്യന്‍കാളിയുടെയും ജയന്തിയും സംസ്ഥാനത്ത് പൊതുഅവധി ദിനങ്ങളാക്കാനും മന്ത്രിസഭാ തീരുമാനിച്ചിട്ടുണ്ട്.
    
</TEXT>
</DOC>