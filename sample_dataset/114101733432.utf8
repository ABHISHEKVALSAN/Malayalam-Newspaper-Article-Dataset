<DOC>
<DOCNO>114101733432.utf8</DOCNO>
<TEXT>


           കെഎസ്ആര്‍ടിസി പണിമുടക്ക് പിന്‍വലിച്ചു    

Friday 17 October 2014 4:57 pm IST

        തിരുവനന്തപുരം: കെഎസ്ആര്‍ടിസി തൊഴിലാളികള്‍ ഇന്ന് അര്‍ധരാത്രിമുതല്‍ നടത്താനിരുന്ന പണിമുടക്ക് പിന്‍വലിച്ചു. തൊഴിലാളി സംഘടനകളും മാനേജ്‌മെന്റുമായി നടന്ന ചര്‍ച്ചയിലാണ് തീരുമാനം. ഈ മാസം 25നകം പരിഹാര നടപടികള്‍ കൈക്കൊള്ളാമെന്ന് കെഎസ്ആര്‍ടിസ് എംഡി ഉറപ്പു നല്‍കി.

കെ.എസ്.ആര്‍.ടി.സി എംപ്ലോയീസ് അസോസിയേഷന്‍ ആണ് വെള്ളിയാഴ്ച രാത്രി മുതല്‍ 24 മണിക്കൂര്‍ സമരം പ്രഖ്യാപിച്ചിരുന്നത്. സമരം ചെയ്യുന്ന ജീവനക്കാര്‍ക്കെതിരെ സര്‍ക്കാര്‍ ഡയസ്‌നോണ്‍ പ്രഖ്യാപിച്ചിരുന്നു. സ്ഥലംമാറ്റം സംബന്ധിച്ചായിരുന്നു തര്‍ക്കം. ഒത്തുതീര്‍പ്പ് വ്യവസ്ഥകള്‍ സമയബന്ധിതമായി നടപ്പാക്കാമെന്ന് മാനേജ്‌മെന്റ് ഉറപ്പ് നല്‍കി.
    
</TEXT>
</DOC>