<DOC>
<DOCNO>114060706150.utf8</DOCNO>
<TEXT>


           അമലപോള്‍-വിജയ്‌ വിവാഹ നിശ്ചയം കഴിഞ്ഞു    

Saturday 7 June 2014 10:30 pm IST

കൊച്ചി: തെന്നിന്ത്യന്‍ നടി അമല പോളും തമിഴ്‌ സിനിമ സംവിധായകന്‍ എ.എല്‍. വിജയ്‌യും തമ്മിലുള്ള വിവാഹ നിശ്ചയം നടന്നു. ആലുവ ചൂണ്ടിയിലുള്ള ദേവാലയത്തില്‍ ക്രിസ്തീയ ആചാരപ്രകാരമായിരുന്നു വിവാഹനിശ്ചയം. വിവാഹം ഈ മാസം 12 ന്‌ ചെന്നൈയില്‍ ഹിന്ദുമതാചാര പ്രകാരം നടക്കും. ലാല്‍ ജോസ്‌, തമിഴ്‌നടന്‍ വിക്രം, അനുഷ്ക ഷെട്ടി തുടങ്ങി അടുത്തസുഹൃത്തുക്കളും ബന്ധുക്കളുമാണ്‌ ചടങ്ങില്‍ പങ്കെടുത്തത്‌. 
തമിഴിലെ പ്രമുഖ സംവിധായകരില്‍ ഒരാളായ വിജയ്‌യുടെ ദൈവത്തിരുമകള്‍ എന്ന ചിത്രത്തില്‍ അഭിനയിക്കുമ്പോഴാണ്‌ ഇരുവരും പ്രണയത്തിലാകുന്നത്‌. വിജയ്‌യുടെ തലൈവ എന്ന ചിത്രത്തിലും അമലയായിരുന്നു നായിക. ലാല്‍ജോസിന്റെ നീലത്താമര എന്ന ചിത്രത്തിലൂടെയാണ്‌ അമല സിനിമയിലെത്തുന്നത്‌. മൈന എന്ന ചിത്രത്തിലെ പ്രകടനമാണ്‌ തമിഴകത്ത്‌ അമലയെ ശ്രദ്ധേയയാക്കിയത്‌.
    
</TEXT>
</DOC>