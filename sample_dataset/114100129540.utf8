<DOC>
<DOCNO>114100129540.utf8</DOCNO>
<TEXT>


           സുഗതകുമാരിക്ക് മാതൃഭൂമി സാഹിത്യ പുരസ്‌കാരം    

Wednesday 1 October 2014 10:00 pm IST

        കോഴിക്കോട്: ഈ  വര്‍ഷത്തെ മാതൃഭൂമി സാഹിത്യപുരസ്‌കാരത്തിന് കവയിത്രി സുഗതകുമാരി അര്‍ഹയായി. രണ്ട് ലക്ഷം രൂപയും പ്രശസ്തിപത്രവും ശില്‍പ്പവും അടങ്ങുന്നതാണ് പുരസ്‌കാരം. കവി വിഷ്ണുനാരായണന്‍ നമ്പൂതിരി ചെയര്‍മാനും കവി സച്ചിദാനന്ദന്‍, പ്രമുഖ നിരൂപക ഡോ. എം. ലീലാവതി എന്നിവര്‍ അംഗങ്ങളുമായ സമിതിയാണ് സുഗതകുമാരിയെ പതിമൂന്നാമത് മാതൃഭൂമി പുരസ്‌കാരത്തിന് തെരഞ്ഞെടുത്തത്.
കുട്ടികള്‍ക്കുള്ള തളിര്‍ മാസിക പത്രാധിപ, സംസ്ഥാന മനുഷ്യാവകാശ കമ്മീഷന്‍ അദ്ധ്യക്ഷ എന്നീ പദവികള്‍ സുഗതകുമാരി  വഹിച്ചിട്ടുണ്ട്. പ്രകൃതി സംരക്ഷണ സമിതിയുടെയും അഭയയുടെയും സ്ഥാപക സെക്രട്ടറിയാണ്.
    
</TEXT>
</DOC>