<DOC>
<DOCNO>114110237653.utf8</DOCNO>
<TEXT>


           പറ്റുമെങ്കില്‍ ഇങ്ങനെയൊക്കെ പ്രതിഷേധിക്ക്    

Sunday 2 November 2014 8:12 pm IST

        സദാചാര പോലീസിനെ തോല്‍പ്പിക്കാന്‍ പരസ്യമായി ചുംബിച്ചു പ്രതിഷേധം... നാണമില്ലെ നടുറോഡില്‍നിന്ന് ചുംബിക്കാന്‍ .. പറ്റുമെങ്കില്‍ ഇതിനു കൂടി പ്രതിഷേധിക്ക്.... അമ്മമാരേ ഉപേക്ഷിക്കുന്ന മക്കളെ തോല്‍പ്പിക്കാന്‍ , ആ അമ്മമാരേ ഏറ്റെടുത്തു പ്രതിഷേധിക്കണം... അന്നം കിട്ടാത്ത പട്ടിണിപ്പാവങ്ങളെ തോല്‍പ്പിക്കാന്‍ കഞ്ഞിവച്ചുകൊടുത്തു പ്രതിഷേധിക്കണം ... കാടുവെട്ടി തെളിക്കുന്ന കാട്ടാളന്‍മാരെ തോല്‍പ്പിക്കാന്‍ , മരങ്ങള്‍വച്ച്പിടിപ്പിച്ചു പ്രതിഷേധിക്കണം ... ഭൂമി കയ്യേറുന്ന മാഫിയകളെ തോല്‍പ്പിക്കാന്‍ അവിടെ കുടിലുകള്‍ കെട്ടി പ്രതിഷേധിക്കണം ... വഴിമുടക്കുന്ന രാഷ്ട്രീയ ജാഥകളെ തോല്‍പ്പിക്കാന്‍ , ജാഥകള്‍ തടഞ്ഞു പ്രതിഷേധിക്കണം... അതുപോലെ പ്രതിഷേധിക്കേണ്ട കാര്യങ്ങള്‍ ഇനിയും ഒരുപാട് ഉണ്ട്....കഴിയുമോ പ്രതിഷേധിക്കാന്‍ ? കേരള സംസ്‌കാരത്തിന്റെ ശവസംസ്‌കാരമാണ് ഇന്ന് നടന്നു കൊണ്ടിരിക്കുന്നത് എന്ന് പറഞ്ഞാല്‍ അതില്‍ അത്ഭുതപ്പെടാനില്ല. അതുതന്നെയാണ് സംഭവിച്ചുകൊണ്ടിരിക്കുന്നതും.
രാമകൃഷ്ണന്‍ പി.ടി

ദിവ്യമായ പ്രണയത്തിനുവേണ്ടി എന്ന് വാദിച്ചുകൊണ്ട്, സ്ത്രീയെ ഒരു ഭോഗവസ്തുവായി ഉപയോഗിക്കാനുള്ള സ്വാതന്ത്ര്യലബ്ധിക്കുവേണ്ടി നടത്തപ്പെടുന്ന ചുംബന കൂട്ടയ്മക്കല്ല എന്റെ ഐക്യദാര്‍ഡ്യം. മറിച്ച്, തന്റെ ശരീരത്തെ ഭോഗിക്കാന്‍ ശ്രമിച്ച പുരുഷനെ കുത്തിക്കൊലപ്പെടുത്തിയ ഇറാനിയന്‍ യുവതി, റയ്ഹാന ജബ്ബാരിയെ അവളുടെ മാനത്തിനു കൊലക്കയറിന്റെ വിലയിട്ട് തൂക്കിലേറ്റിയ, മതാന്ധമായ ഇറാനിയന്‍ ഭരണകൂടത്തിനെതിരെയാണ്, ആ കിരാത നിയമങ്ങള്‍ക്കെതിരെയാണ്.
വിനീഷ് രാഗമാലിക

</TEXT>
</DOC>