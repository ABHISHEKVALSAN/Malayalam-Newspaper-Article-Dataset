<DOC>
<DOCNO>114100329696.utf8</DOCNO>
<TEXT>


           സ്‌പെഷല്‍ സ്‌കൂളുകളെ എയ്ഡഡ് സ്ഥാപനങ്ങളാക്കി മാറ്റും: മുഖ്യമന്ത്രി    

Friday 3 October 2014 6:50 pm IST

        കണ്ണൂര്‍: അടുത്ത വര്‍ഷം മുതല്‍ അമ്പത് കുട്ടികളില്‍ കൂടുതലുള്ള സ്‌പെഷല്‍ സ്‌കൂളുകളെ എയ്ഡഡ് സ്ഥാപനങ്ങളാക്കി മാറ്റുമെന്ന് മുഖ്യമന്ത്രി ഉമ്മന്‍ചാണ്ടി.

ഈ വര്‍ഷം നൂറുകുട്ടികളില്‍ കൂടുതലുള്ള ഇത്തരം സ്ഥാപനങ്ങളെ എയ്ഡഡ് ആക്കാന്‍ തീരുമാനിച്ചിട്ടുണ്ടെന്നും മന്ത്രി പറഞ്ഞു.
ആരെല്ലാം ആക്ഷേപമുന്നയിച്ചാലും സ്‌പെഷല്‍ സ്‌കൂളുകളുടെ കാര്യത്തില്‍ സര്‍ക്കാര്‍ തീരുമാനം നടപ്പാക്കുമെന്നും മുഖ്യമന്ത്രി പറഞ്ഞു.

നിലവില്‍ സംസ്ഥാനത്ത് നല്ല രീതിയില്‍ പ്രവര്‍ത്തിക്കുന്ന 267 സ്‌കൂളുകള്‍ ആണുള്ളത്. 18 വയസുവരെ മാത്രമേ ഭിന്നശേഷിയുള്ള കുട്ടികള്‍ക്ക് സ്‌പെഷല്‍ സ്‌കൂളുകളില്‍ പഠിക്കാന്‍ സാധിക്കുകയുള്ളു. ഇതുകഴിഞ്ഞാല്‍ വിദ്യാര്‍ഥികളെ എന്തുചെയ്യണമെന്ന കാര്യത്തില്‍ സര്‍ക്കാര്‍ ആലോചിച്ചുവരികയാണ്. ഇതിനായി പ്രത്യേകം പുനരധിവാസ പദ്ധതി പരിഗണനയിലുണ്ട്. കുട്ടികളുടെ ആരോഗ്യപരമായ പ്രശ്‌നങ്ങള്‍ കൈകാര്യം ചെയ്യുന്നതിനും പ്രത്യേകം സംവിധാനമുണ്ടാക്കുമെന്നും അദ്ദേഹം പറഞ്ഞു.
    
</TEXT>
</DOC>