<DOC>
<DOCNO>114092186090.utf8</DOCNO>
<TEXT>


           സിപിഎം പ്രാര്‍ത്ഥിക്കുന്നു... ദൈവമേ, മോദി തരംഗം ആഞ്ഞടിക്കണേ...    

Sunday 21 September 2014 10:09 am IST

കൊല്‍ക്കത്ത: സത്യമതല്ലെങ്കിലും, കമ്മ്യൂണിസ്റ്റുകള്‍ ഈശ്വരവിശ്വാസികളല്ലെന്നാണ്‌ വയ്പ്പ്‌. പക്ഷെ പശ്ചിമ ബംഗാളിലെ ഇടതു മുന്നണിക്കാര്‍, പ്രത്യേകിച്ച്‌ സിപിഎമ്മുകാര്‍ സകല ദൈവങ്ങളെയും വിളിച്ച്‌ പ്രാര്‍ഥിച്ചുകൊണ്ടിരിക്കുകയാണ്‌, ദൈവമേ ബംഗാളില്‍ മോദി തരംഗം ആഞ്ഞടിക്കണമേ... മോദി തരംഗം അടിച്ചാല്‍ മാത്രമേ തങ്ങള്‍ക്ക്‌ ഇനി രക്ഷയുള്ളുവെന്നാണ്‌ ഇടതു നേതാക്കള്‍ തന്നെ പറയുന്നത്‌.
അവരുടെ കണക്കുകൂട്ടല്‍ ഇങ്ങനെ
ഇടതിെ‍ന്‍റ അണികളും അഭ്യുദയകാംഷികളും ഇടതു പക്ഷത്തിനേ വോട്ട്‌ ചെയ്യുകയുള്ളു. മോദി തരംഗം ആഞ്ഞടിച്ചാല്‍ കോണ്‍ഗ്രസുകാരും തൃണമൂല്‍ കോണ്‍ഗ്രസുകാരും അവരുടെയൊക്കെ അഭ്യുദയകാംഷികളും ബിജെപിക്ക്‌ വോട്ട്‌ ചെയ്യും. അപ്പോള്‍ സ്വന്തം വോട്ടു മുഴുവന്‍ പെട്ടിയിലാക്കി ഇടതു മുന്നണി ജയിക്കും. കോണ്‍ഗ്രസും തൃണമൂലും തോത്തൊപ്പിയിടും. കണക്ക്‌ എപ്പടി... പത്തുമുപ്പത്തഞ്ചു കൊല്ലം ബംഗാള്‍ അടക്കി ഭരിച്ച ഇടതു മുന്നണിയുടെ ഗതികേട്‌ ഇങ്ങ്‌ കേരളത്തിലുള്ളവര്‍ക്ക്‌ അറിയാമോ ആവോ...
ഇടതിെ‍ന്‍റ കദനകഥ
മോദി തരംഗത്തില്‍ കണ്ണുനട്ടിരിക്കുന്ന ഇടതിെ‍ന്‍റ അവസ്ഥ ഇവിടെ പരമദയനീയമാണ്‌. മുപ്പതുവയസില്‍ താഴെയുള്ളവരെ പിടിച്ചു നിര്‍ത്തുന്നതില്‍ സിപിഎം അമ്പേ പരാജയപ്പെട്ടെന്നാണ്‌ സൂചന. ചെറുപ്പക്കാര്‍ പാര്‍ട്ടിയില്‍ നിന്ന്‌ കൊഴിയുകയാണെന്നും ദ ഹിന്ദു റിപ്പോര്‍ട്ടു ചെയ്യുന്നു. മാത്രമല്ല ഇവരുടെ ഒഴുക്ക്‌ തൃണമൂലിലേക്കാണെന്നും റിപ്പോര്‍ട്ടില്‍ പറയുന്നു. ഇതാണ്‌ സിപിഎമ്മിനെയും ഇടതു മുന്നണിയേയുംഅലട്ടുന്ന പ്രധാന പ്രശ്നം.
മുതിര്‍ന്ന നേതാക്കളുടേയും എംഎല്‍എമാരുടേയും കൊഴിഞ്ഞുപോക്കാണ്‌ പാര്‍ട്ടിയും മുന്നണിയും നേരിടുന്ന അടുത്ത പ്രശ്നം. നിരവധി എംഎല്‍എമാര്‍ പാര്‍ട്ടിവിട്ട്‌ തൃണമൂലില്‍ ചേര്‍ന്നു. അവരില്‍ രണ്ടുപേരെ ഇക്കുറി തൃണമൂല്‍ സ്ഥാനാര്‍ഥികളുമാക്കി. പാര്‍ട്ടിയുടെ ആദിവാസി മുഖമായിരുന്ന ദശരഥ്‌ ടിര്‍ക്കി പാര്‍ട്ടി വിട്ടത്‌ വലിയ ചര്‍ച്ചയായിട്ടുണ്ട്‌. ആലിപ്പൂര്‍ദ്വാറിലെ തൃണമൂല്‍ സ്ഥാനാര്‍ഥിയാണ്‌ ദശരഥ്‌ ടിര്‍ക്കി ഇപ്പോള്‍.
അബ്ദുള്‍ റസാഖ്‌ മൊല്ല സിപിഎം വിട്ടത്‌ പാര്‍ട്ടിക്ക്‌ വലിയതിരിച്ചടിയാണ്‌. മൊല്ല പാര്‍ട്ടി വിട്ടെന്നു മാത്രമല്ല, മുതിര്‍ന്ന നേതാക്കളെയെല്ലാം വെല്ലുവിളിച്ച മൊല്ല പാര്‍ട്ടിക്കെതിരെപുതിയ പൊതുവേദി രൂപീകരിക്കുകയും ചെയ്തിട്ടുണ്ട്‌. ന്യൂനപക്ഷങ്ങള്‍ക്കിടയില്‍ വലിയസ്വാധീനമുള്ളയാളാണ്‌ മൊല്ല. തൃണമൂല്‍ തൂത്തുവാരിയ കഴിഞ്ഞ നിയമസഭാ തെരഞ്ഞെടുപ്പിലും സ്വന്തം തട്ടകം ഭദ്രമാക്കി കാത്തുസൂക്ഷിക്കാനും മൊല്ലക്ക്‌ കഴിഞ്ഞിരുന്നു.
തെക്ക്‌, മധ്യ ബംഗാളില്‍ മുസ്ലീം സമുദായത്തിന്‌ വലിയ സ്വാധീനമാണ്‌ ഉള്ളത്‌. ബംഗാളിലെ പലയിടങ്ങളിലും മുസ്ലീങ്ങള്‍ക്ക്‌ നല്ല സ്വാധീനവും വോട്ടും ഉണ്ട്‌. കാലങ്ങളായി ഇവര്‍ സിപിഎമ്മിനൊപ്പമാണ്‌ നിലനിന്നിരുന്നതും. എന്നാല്‍ ഇവര്‍ കുറേക്കാലമായി പാര്‍ട്ടിയുമായി അകന്നു തുടങ്ങിയിട്ട്‌. സര്‍ക്കാരിെ‍ന്‍റ ഭൂമി ഏറ്റെടുക്കല്‍ നടപടിയാണ്‌ ഇവരെ പാര്‍ട്ടിയില്‍ നിന്നകറ്റിയ ഒന്ന്‌. ഭൂമി പോയ പലരും ജീവനോപാധി പോലും നഷ്ടമായ അവസ്ഥയിലാണ്‌. മുര്‍ഷിദാബാദിലും മാള്‍ഡയിലും 64 ശതമാനവും 52 ശതമാനവും മുസ്ലീങ്ങളാണ്‍്‌. ദീനാജ്പൂരിലും 50 ശതമാനം മുസ്ലീങ്ങളാണ്‌.
ഇവരിപ്പോള്‍ മമതാ ബാനര്‍ജിയുടെ തൃണമൂലിലേക്കാണ്‌ ചായുന്നത്‌. ഇത്‌ സിപിഎമ്മിനെ തൊല്ലൊന്നുമല്ല അലട്ടുന്നത്‌. 

മോദിതരംഗം ആഞ്ഞടിക്കുമെന്ന്‌ ബിജെപി
രാജ്യത്തെ മേറ്റ്ല്ലാ സംസ്ഥാനങ്ങളിലുമെന്നപോലെ ബംഗാളിലും മോദി തരംഗം ആഞ്ഞടിക്കുമെന്ന്‌ ബിജെപി വൈസ്‌ പ്രസിഡന്‍റും ഡാര്‍ജിലിംഗിലെ ബിജെപി സ്ഥാനാര്‍ഥിയുമായ സുരീന്ദര്‍ സിംഗ്‌ ആലുവാലിയ. പാര്‍ട്ടി സംസ്ഥാനത്തെ 42 മണ്ഡലങ്ങളിലും സ്ഥാനാര്‍ഥികളെ നിര്‍ത്തിയിട്ടുണ്ട്‌. കഴിഞ്ഞ വര്‍ഷങ്ങളില്‍നിന്ന്‌ വ്യത്യസ്ഥമായി വലിയ നേട്ടമാകും ഇക്കുറി ഇവിടെ ലഭിക്കുക. സുരീന്ദര്‍ സിംഗ്‌ ആലുവാലിയ പറഞ്ഞു.
    
</TEXT>
</DOC>