<DOC>
<DOCNO>114122353754.utf8</DOCNO>
<TEXT>


           ഭൂതനാഥോപാഖ്യാനം: അദ്ധ്യായം10; ശബരിമല യാത്രാവിധി (38)    

Tuesday 23 December 2014 8:47 pm IST

        കാരുണ്യപൂര്‍വ്വം ഭൂതനാഥന്‍ അരുള്‍ചെയ്തവാക്കുകള്‍കേട്ട് ഭക്തനായരാജാവ് പറഞ്ഞു. ഭക്തര്‍ക്കുള്ളസങ്കടം നീങ്ങുവാന്‍

നിര്‍ഗ്ഗുണനായ അവിടുന്ന്‌ സഗുണാകാരത്തില്‍ ശങ്കരനാരായണസ്വരൂപനായിതീര്‍ന്നിരിക്കുന്നു. ചില്‍ഘനമൂര്‍ത്തേ, എന്റെ ആഗ്രഹംകേട്ടാലും.

ധന്യനായഅവിടുന്ന്എന്റെമന്ദിരത്തില്‍വസിക്കണം. അതിനുള്ള ക്ഷേത്രംഎവിടെയാണു നിര്‍മ്മിക്കേണ്ടത് എന്ന്ദക്ഷാരിസൂനുവായഅവിടുന്ന് പറഞ്ഞാലും.

രാജാവിന്റെവാക്കുകള്‍ ശ്രവിച്ച് ആനന്ദപൂര്‍വം മണികണ്ഠന്‍ പറഞ്ഞു: ഭൂപതേ, കേട്ടുകൊള്ളുക. എന്റെ ഭക്തയായശബരിയെന്ന തപസ്വിനി ദുര്‍ഭരമായസംസാരതാപത്തെ അകറ്റുവാന്‍ നിര്‍ഗ്ഗുണനായഎന്നെ സദാസ്മരിക്കുന്നു. ധന്യാംഗിയായശബരിയുംഞാനും ഒന്നായിരിക്കുന്നു.

പമ്പാനദിയുടെ വടക്കുകിഴക്കായി വമ്പേറുന്ന  നീലപര്‍വതത്തിന്റെ വടക്കേച്ചെരുവില്‍ അതിതേജസ്സോടെ സുസ്ഥിരയായി ശബരി വസിക്കുന്നു. അവിടെ നല്ലഒരു ക്ഷേത്രം പണിതീര്‍ത്ത്എന്റെലിംഗം പ്രതിഷ്ഠിച്ചുകൊള്ളുക.

ക്ഷേത്രത്തില്‍എന്റെലിംഗപ്രതിഷ്ഠയുടെകിഴക്കു ഭാഗത്ത് പതിനെട്ട് പടിയോടുകൂടിയസോപാനം പണിതീര്‍ത്തുകൊള്ളുക. പഞ്‌ചേന്ദ്രിയങ്ങള്‍, അഷ്ടരാഗങ്ങള്‍, ത്രിഗുണങ്ങള്‍, വിദ്യ, അവിദ്യഎന്നിവയെകടന്നാലേ നിര്‍ഗ്ഗുണനായഎന്നെ കാണാന്‍ കഴിയുകയുള്ളൂ. അതേ പോലെ പതിനെട്ടു പടികേറിവന്നാല്‍ ഭക്തര്‍ക്ക്എന്റെലിംഗംകാണാന്‍ കഴിയണം.

ലീലാസ്വരൂപിണിയായമഞ്ജാംബികയ്ക്ക്ഒരുമാളികഎന്റെവാമഭാഗത്തായി നിര്‍മ്മിക്കണം. കടുശബ്ദന്‍ (കടുത്തസ്വാമി) എന്ന എന്റെദാസനുവേണ്ടിയുംഒരു ക്ഷേത്രം പണിയണം. എന്റെ ഭക്തയായശബരിവസിക്കുന്ന കുന്നിനു അവളുടെ നാമസ്മരണ നിലനിര്‍ത്താനായിശബരിഗിരിയെന്ന പേരുണ്ടാകും. എന്റെസംഗമത്താല്‍ പമ്പാനദി ഗംഗയ്ക്കുതുല്യമാകും. എന്റെലിംഗത്തെ വിശ്വനാഥലിംഗമായുംമഞ്ജാംബികാദേവിയെ അന്നപൂര്‍ണ്ണേശ്വരിയായുംകടുശബ്ദനെ ഭൈരവനായുംകാണുക.

ഭൂപതേ, അതിനാല്‍കാശിക്കുതുല്യമായിശബരിമലയെ ഭവാന്‍ ചിന്തിച്ചുകൊള്ളുക. എന്റെ ഭൂതങ്ങളുടെ നാഥനായവാപരന്‍സന്തുഷ്ടനായിആലയമുറപ്പിച്ചുവാഴുന്ന കാനനപ്രദേശംമഹിഷീമാരികം(എരുമേലി) എന്നറിയപ്പെടും. വാപരനേയും മാനിച്ചു പൂജിച്ചുകൊള്ളുക.

ശബരിമലക്ഷേത്രത്തില്‍എന്റെലിംഗം പ്രതിഷ്ഠിച്ച്ഉത്‌സവവുംകൊണ്ടാടണം. വിപ്ര•രാകുന്ന ഭക്തന്മാര്‍ ആനന്ദപൂര്‍വംവേദം ജപിക്കണം. ഉത്‌സവത്തിന്റെഒടുവില്‍എന്റെ പ്രിയങ്കരരായ ഭൂതവൃന്ദങ്ങള്‍ക്ക് ബലി നല്‍കണം. എന്റെലിംഗംകണ്ടു വന്ദിക്കുവാന്‍ ഭക്തര്‍പോകേണ്ടവിധി ഞാന്‍ ധന്യനായ ഭവാനോടുഇതാ പറയുന്നു. ഇതുകേള്‍ക്കുന്നവര്‍ക്കെല്ലാം നന്മയുണ്ടാകും.
ആദ്യമേദേശികനായ(ഗുരുവായ) ഭക്തനെ വന്ദനാദ്യങ്ങളാല്‍ സംപ്രീതനാക്കണം.

പിന്നീട്അദ്ദേഹത്തിന്റെആജ്ഞസ്വീകരിച്ചു ബ്രഹ്മചര്യവ്രതംകൈക്കൊള്ളണം. പക്ഷത്രയം(45 ദിവസം) വ്രതം അനുഷ്ഠിക്കണം. പക്ഷദ്വയം(30 ദിവസം) ആയാലുംമതിയാകും. എനിക്കു പ്രിയനായവന്‍ ഭക്തിപൂര്‍വ്വംഎട്ടുവിധത്തിലുള്ളമൈഥുനവുംത്യജിക്കണം.

സ്ത്രീയെസൂക്ഷിച്ചു നോക്കുക, സ്ത്രീ നന്നെന്നു പറയുക, സ്ത്രീയോടു ചേരുവാന്‍ ആഗ്രഹിക്കുക, സ്ത്രീയോടു സംസാരിക്കാന്‍ സമയം നിശ്ചയിക്കുക, അവളോടുസംസാരിക്കാനായി പോവുക, അവളെചെന്നുകാണുക, മന്ദംഅവളോടുസംസാരിക്കുക, ഒടുവില്‍കാര്യം സാധിക്കുകഎന്നിവയാണുഅഷ്ടവിധത്തിലുള്ളമൈഥുനങ്ങള്‍.

ഒന്നാമത്തേത്ഇല്ലെങ്കില്‍മറ്റ്ഏഴുംഉണ്ടാവുകയില്ല. അതിനാല്‍ഒന്നാമത്തേതു നീങ്ങാന്‍ പരിശ്രമിക്കുക. ദേശികനോടു(ഗുരുവിനോട്) അനുജ്ഞവാങ്ങി യോഗുരുവിനോടൊപ്പമോ യാത്രതുടങ്ങുന്നതാണുഉത്തമം. ഭവാന്‍ എനിക്കുതന്നതു പോലുള്ളഒരു പൊക്കണം(കെട്ട്) തലയിലേന്തിവേണം പോകേണ്ടത്. എന്റെ നാമം ഉച്ചരിക്കുകയുംഎന്റെ ഭക്തരെ പൂജിക്കുകയുംചെയ്യണം. പോകുന്ന വഴിക്ക്‌വാപരന്റെഗോഷ്ഠത്തിലെത്തി ആനന്ദത്തോടെവന്ദിക്കണം. ദുഷ്ടസത്വങ്ങളെ അകറ്റുവാന്‍ ഞാന്‍ കൊണ്ടുപോയതു പോലെശരവുംകൊണ്ടു പോവുക.

അംഗജവൈരിയായചന്ദ്രചൂഡന്‍ ഞാന്‍ മഹിഷിയുടെമുകളില്‍ നൃത്തമാടുന്നത്കണ്ടുനിന്നപ്പോള്‍ഒരു കാട്ടുപ്ലാവിനോടുചേര്‍ന്ന് നന്ദി നിന്ന വൃഷഭഘട്ടവും (കാളകെട്ടി) വന്ദിച്ചുവേഗത്തില്‍ പോവുക. പ്രസ്ഥരഗിരിയില്‍(കല്ലിടാംകുന്നില്‍)കല്ലെറിഞ്ഞ് പമ്പയില്‍ ചെന്നുകുളിച്ച് പിണ്ഡദാനം ചെയ്ത് പിതൃക്കളെതൃപ്തരാക്കുക. പാപങ്ങളേയെല്ലാം പമ്പാനദിയില്‍സമര്‍പ്പിച്ച് പര്‍വതയുഗ്മങ്ങള്‍(കരിമല, നീലിമല) വാട്ടംകൂടാതെവന്ദിച്ച്കയറുക. അങ്ങനെ കേറിപ്പോകുന്ന വഴിയില്‍താണഒരുകുഴിയില്‍എന്റെ പാര്‍ഷദനായ കടുരവന്‍ ദുര്‍ദേവതകളെഅമര്‍ത്തിവെച്ചിട്ടുണ്ട്. ശക്തിപോലെഅവര്‍ക്ക്‌വേണ്ട പൂജചെയ്യുക(അപ്പാച്ചിമേട്ടിലെഅരിയുണ്ടഎറിയല്‍). പിന്നീട് ശബരിവസിച്ചിരുന്ന സ്ഥലവുംവന്ദിച്ച്എന്റെസന്നിധിയില്‍എത്തണം.

തത്ത്വസോപാനത്തിലെ പതിനെട്ടുപടികള്‍കയറിസത്വരംഎന്റെലിംഗംകണ്ടുവന്ദിക്കണം. മഹാരാജാവേ, ഭക്തര്‍ക്ക്അപ്പോള്‍ ആനന്ദമുണ്ടായിവരും. അതിലുംഅധികമായിമറ്റെന്താണുഅവര്‍ക്കുവേണ്ടത്? പിന്നീട് പ്രദക്ഷിണംചെയ്ത്മഞ്ചമാതാവിനെ(മാളികപ്പുറത്തമ്മയെ) കൂപ്പണം.

ദുര്‍ദ്ദേവതകളെ നീക്കുന്നവനായകടുശബ്ദനെ(കടുത്ത സ്വാമിയെ) ഭക്തിയോടെവണങ്ങണം. ആകാശഗംഗയിലെ ജലം കൊണ്ട്‌ദേവകള്‍ എനിക്ക്അഭിഷേകംചെയ്യുന്ന ജലം ഒഴുകിച്ചേര്‍ന്ന് പുണ്യതീര്‍ത്ഥമായൊഴുകുന്ന ഉരല്‍ക്കുഴിതീര്‍ത്ഥത്തില്‍സ്‌നാനം ചെയ്ത്ശക്തിക്കൊത്തവിധം ദാനം ചെയ്യണം.

വീണ്ടുംഎന്റെലിംഗത്തെ വന്ദിച്ച്കൃതാര്‍ത്ഥരായിമന്ദംമടങ്ങുക. എങ്കില്‍അവര്‍ക്ക്‌യാത്രാഫലം സിദ്ധിക്കും. ഭൂമിയില്‍അവര്‍എത്രയും ധന്യരായിരിക്കും. ഭക്തിയോടെ ഇങ്ങനെ ചെയ്യുന്നവര്‍മുക്തരായിത്തീരും.ബ്രഹ്മചര്യാദി വ്രതങ്ങളില്ലാതെ എന്നെ വന്നുകാണുന്നവര്‍ക്ക് ഒരുഗുണവുംലഭിക്കുന്നതല്ല. നിര്‍ദ്ധനനായവന്‍ അങ്ങാടിയില്‍ ചെന്ന് ഒന്നും സാധിക്കാതെ മടങ്ങിവരുന്നതു പോലെയാണു അവരുടെ അവസ്ഥ.

അങ്ങയുടെ വംശജരായരാജാക്കന്മാരെക്കണ്ടു മനസ്സില്‍ ഞാനെന്നുറപ്പിച്ച്‌ വന്ദിക്കുന്നവര്‍ അങ്ങയോടുള്ള ഭക്തികൊണ്ട് എന്റെ ഭക്തരായിമാറുന്നതാണ്. പുണ്യമേറുന്ന മകരസംക്രാന്തി നാളില്‍എന്റെലിംഗംദര്‍ശിക്കുന്നവര്‍ക്ക്‌വിശേഷപുണ്യംലഭിക്കുന്നതാണ്.

പണ്ട്എന്നെ രാമന്‍ എന്ന സഗുണരൂപമോര്‍ത്തുസേവിച്ച ശബരിവീണ്ടും ജനിച്ച്എന്നെ നിര്‍ഗ്ഗുണരൂപത്തില്‍ ഭജിക്കുന്നു. ശബരിക്ക്‌സായൂജ്യം നല്‍കുവാന്‍ ഞാന്‍ ഇതാ പോകുന്നു. പുണ്യവതിയായശബരിയുടെദേഹം ഭസ്മമാകുമ്പോള്‍ ആ ഭസ്മം എന്റെ വാമഭാഗത്ത്ശരംകൊണ്ടുകുഴിച്ച കുഴിയില്‍ നിക്ഷേപിക്കുന്നതാണ്. അവിടം ഭസ്മവാപിയെന്ന്(ഭസ്മക്കുളം) അറിയപ്പെടും. കേരളത്തെ സംരക്ഷിക്കുവാന്‍ ഭാര്‍ഗ്ഗവരാമന്‍ എന്നോട്അഭ്യര്‍ത്ഥിക്കുകയാല്‍ ഞാന്‍ പതിനെട്ട് ക്ഷേത്രങ്ങളില്‍വസിക്കുന്നതാണ്. അതില്‍മുഖ്യമായതുശബരിമലയാണ്. പിന്നെ ഗുളദേവന്‍ എന്ന നാമത്തോടെ ക്ഷേത്രങ്ങള്‍ ഉണ്ടായിവരും.

ശബരിമലയുടെ പതിനാറുദിക്കുകളിലുംഎന്റെ ക്ഷേത്രങ്ങള്‍ ഉണ്ടായിവരും. ഭക്തന്മാര്‍ പണികഴിപ്പിക്കുന്ന മന്ദിരങ്ങളും അനവധിയുണ്ടായിവരും.

മഹാരാജാവേ, ഗൂഢമായഒരുതത്വം ഞാന്‍ പറയാം. ആനന്ദത്തോടെ ഭവാന്‍ കേള്‍ക്കുക.ദേഹികളുടെദേഹമാണുഎന്റെആലയം. അതില്‍ദേഹിയായി നില്‍ക്കുന്നതും ഞാന്‍ തന്നെയാണ്.തത്ത്വങ്ങളാകുന്ന പതിനെട്ട് സോപാനങ്ങള്‍ കടന്നാല്‍എന്നെ കാണാം. എന്റെ പൂജാവിധികളുംമറ്റുംവേണ്ടവിധത്തില്‍അഗസ്ത്യമഹര്‍ഷി പറഞ്ഞുതരുന്നതാണ്. എന്റെ ക്ഷേത്രപ്രതിഷ്ഠാ ദിനത്തില്‍മുനിസത്തമനായ അഗസ്ത്യന്‍ വന്നുചേരും.

നമ്മള്‍ തമ്മില്‍ പിരിയുന്നുഎന്നോര്‍ത്ത് അല്‍പം പോലുംസങ്കടപ്പെടേണ്ട. എന്നും അങ്ങയുടെചിത്തപങ്കജത്തിലുംഅങ്ങയുടെമന്ദിരത്തിലുംഎന്നുമാത്രമല്ലലോകംമുഴുവനും ഞാന്‍ നിറഞ്ഞിരിക്കുന്നു. പിന്നെ അങ്ങയെ പിരിയുന്നതെങ്ങിനെ എന്നു പറഞ്ഞാലും.

എന്റെ ക്ഷേത്രം പണികഴിപ്പിക്കുന്നതിനുള്ളസ്ഥലംഅങ്ങേയ്ക്ക് കാട്ടിത്തരാന്‍ ഞാന്‍ ഒരുഅസ്ത്രംഅയക്കുന്നതാണ്. അതുവീഴുന്ന സ്ഥാനം കാണാന്‍ അങ്ങേയ്ക്ക് ഞാന്‍ ദിവ്യദൃഷ്ടി നല്‍കുന്നതാണ്. ഇത്രയും പറഞ്ഞ്മണികണ്ഠസ്വാമിഒരു ബാണമയച്ചു. ശബരിമലയില്‍ ആ അമ്പു വീണസ്ഥലംദിവ്യദൃഷ്ടിയാല്‍ പന്തളരാജാവുകണ്ടു.

രാജാവിനെ നോക്കിആമോദത്തോടെ ഭൂതനാഥന്‍ വീണ്ടും പറഞ്ഞു. നമ്മള്‍ തമ്മില്‍ ചെയ്ത ഈ സംവാദംസന്തോഷത്തോടെ ശ്രവിക്കുന്നവരെല്ലാംഎന്റെ അനുഗ്രഹത്താല്‍ ഭക്തരായിത്തീരും. അവര്‍ക്ക്മുക്തി സിദ്ധിക്കുമെന്നതില്‍ സംശയമില്ല.

പുത്രപൗത്രാദികളോടെസന്തോഷത്തോടെധര്‍മ്മം പരിപാലിച്ചു ഭൂമി ഭരിച്ച്എന്റെ ഭക്തരില്‍ അഗ്രഗണ്യനായിഅങ്ങുവാഴുക. ദേഹാന്ത്യത്തില്‍അങ്ങേയ്ക്ക്‌കൈവല്യംവരുന്നതാണ്. ഇത്രയും പറഞ്ഞ്‌സുന്ദരനും സുകുമാരനും ഭൂതനാഥനുമായ ഈശ്വരന്‍ മറഞ്ഞു.

മഹാരാജാവുംസഭയിലെ ധന്യരായസജ്ജനങ്ങളും ഭൂതേശനെ ചിത്തത്തില്‍ ധ്യാനിച്ചുസന്തോഷത്തോടെഅവരവരുടെഗൃഹങ്ങളില്‍വസിച്ചു. സൂതന്‍ പറഞ്ഞു, താപസന്മാരേ, ഭവാന്മാര്‍ക്ക്‌സംസാരതാപം അകറ്റണമെങ്കില്‍ ധര്‍മ്മശാസ്താവിനെ സേവിച്ചുകൊള്ളുക.

സമ്മോദത്തോടെ മംഗളംവരുന്നതാണ്. ഇങ്ങനെയെല്ലാം പറഞ്ഞു ഭൂതേശനെ മാനസത്തില്‍ ധ്യാനിച്ച് മൗനിയായി സൂതന്‍ ഇരുന്നു.

ധ്യനനിരതരായിമുനിമാരുംവാണു(പത്താം അദ്ധ്യായം സമാപിച്ചു)
ഭൂതനാഥോപാഖ്യാനം പൂര്‍വഖണ്ഡംസമാപിച്ചു

തുടരും

</TEXT>
</DOC>