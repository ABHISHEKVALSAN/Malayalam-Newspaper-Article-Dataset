<DOC>
<DOCNO>114020773865.utf8</DOCNO>
<TEXT>


           കടല്‍ക്കൊല: ഇറ്റാലിയന്‍ നാവികര്‍ ഖേദം പ്രകടിപ്പിച്ചു    

Friday 7 February 2014 12:45 pm IST

ന്യൂദല്‍ഹി: കൊല്ലം നീണ്ടകരയില്‍ രണ്ട് മത്സ്യതൊഴിലാളികള്‍ വെടിയേറ്റ് മരിക്കാനിടയായ സംഭവത്തില്‍ ഖേദം പ്രകടിപ്പിച്ച് ഇറ്റാലിയന്‍ നാവികര്‍. കടല്‍ക്കൊള്ളക്കാര്‍ എന്ന് തെറ്റിദ്ധരിച്ചാണ് മത്സ്യത്തൊഴിലാളികളെ വെടിവെച്ചതെന്നും സംഭവത്തില്‍ അതിയായ ദുഃഖമുണ്ടെന്നും നാവികര്‍ പറഞ്ഞു.

ഇറ്റാലിയന്‍ വാര്‍ത്താ ഏജന്‍സിക്കു നല്‍കിയ അഭിമുഖത്തിലാണ് നാവികരുടെ ഖേദ പ്രകടനം. നാവികര്‍ക്കെതിരേ സുവ നിയമം ചുമത്തുന്നതു സംബന്ധിച്ച് അന്തിമ തീരുമാനം ഫെബ്രുവരി 10ന് സുപ്രീംകോടതി പരിഗണിക്കാനിരിക്കെയാണ് ഇവരുടെ ഖേദ പ്രകടനം.

കേസില്‍ ഇതാദ്യമായാണ് നാവികര്‍ ഖേദം പ്രകടിപ്പിക്കുന്നത്. തങ്ങള്‍ ഭീകരരെന്ന് ചിത്രീകരിക്കാനുള്ള ശ്രമം ചിലയിടങ്ങളില്‍ നിന്നും നടക്കുന്നുണ്ടെന്നും ഇത് ഏറ്റവും ദുഃഖകരമാണെന്നും ലാത്തോറെ മാസി മിലാനോ, സാല്‍വത്തോറെ ജറോണ്‍ എന്നിവര്‍ പറഞ്ഞു.

തങ്ങളെ കടല്‍ക്കൊള്ളക്കാരെ നേരിടുന്നതിനാണ് കപ്പലില്‍ നിയോഗിച്ചതെന്നും സൈനികരാണെങ്കിലും തങ്ങളും സാധാരണ മനുഷ്യരാണെന്നും ഇരുവരും കൂട്ടി ചേര്‍ത്തു.
    
</TEXT>
</DOC>