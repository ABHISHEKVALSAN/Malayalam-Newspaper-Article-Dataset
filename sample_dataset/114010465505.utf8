<DOC>
<DOCNO>114010465505.utf8</DOCNO>
<TEXT>


           ലോക്‌സഭാ തെരഞ്ഞെടുപ്പ്: എ‌എപിയുടെ സ്ഥാനാര്‍ത്ഥിപട്ടിക 15 ദിവസത്തിനകം    

Saturday 4 January 2014 2:26 pm IST

ന്യൂദല്‍ഹി: ലോക്‍സഭാ തെരഞ്ഞെടുപ്പിനുള്ള അദ്യ സ്ഥാനാര്‍ത്ഥി പട്ടിക പതിനഞ്ച് ദിവസത്തിനുള്ളില്‍ പ്രഖ്യാപിക്കാന്‍ ആം ആദ്മി പാര്‍ട്ടി ദേശീയ നിര്‍വാഹക സമിതിയോഗം തീരുമാനിച്ചു. ദല്‍ഹി നിയമസഭാ തെരഞ്ഞെടുപ്പിന്റെ മാതൃകയില്‍ നേരത്തേ തന്നെ സ്ഥാനാര്‍ത്ഥികളെ നിര്‍ണയിച്ച് പ്രചരണത്തിന് ഇറങ്ങാനാണ് ആം ആദ്മി പാര്‍ട്ടിയുടെ തീരുമാനം. 

സ്ഥാനാര്‍ത്ഥികളാവാന്‍ താത്പര്യമുള്ളവരുടെ അപേക്ഷ പാര്‍ട്ടി സ്വീകരിച്ചു വരികയാണ്. കേരളം ഉള്‍പ്പടെയുള്ള ദക്ഷിണേന്ത്യന്‍ സംസ്ഥാനങ്ങളില്‍ മത്സരിക്കാന്‍ പാര്‍ട്ടി തീരുമാനിച്ചെങ്കിലും ആദ്യം ഘട്ടത്തില്‍ ഉത്തരേന്ത്യന്‍ സംസ്ഥാനങ്ങളിലെ പ്രവര്‍ത്തനങ്ങള്‍ സജീവമാക്കുകയാണ് ലക്ഷ്യം. ഗുജറാത്ത്, ഹരിയാന, ഉത്തര്‍പ്രദേശ് എന്നീ സംസ്ഥാനങ്ങളാണ് ഇപ്പോള്‍ അജണ്ടയിലുള്ളത്. 

പ്രമുഖ സ്ഥാനാര്‍ത്ഥികള്‍ മത്സരിക്കുന്ന മണ്ഡലങ്ങളിലെ പ്രചരണ പ്രവര്‍ത്തനങ്ങളിലേക്ക് പാര്‍ട്ടി കൂടുതല്‍ ശ്രദ്ധ കേന്ദ്രീകരിക്കും.  
    
</TEXT>
</DOC>