<DOC>
<DOCNO>114041291065.utf8</DOCNO>
<TEXT>


           പിസി ജോര്‍ജ് ഉന്നയിച്ച ആക്ഷേപങ്ങള്‍ പരിശോധിക്കും: സുധീരന്‍    

Saturday 12 April 2014 11:51 am IST

തിരുവനന്തപുരം: ലോക്‌സഭാ തിരഞ്ഞെടുപ്പുമായി ബന്ധപ്പെട്ട ചീഫ്‌വിപ്പ് പിസി ജോര്‍ജ് ഉന്നയിച്ച ആക്ഷേപങ്ങള്‍ പരിശോധിക്കുമെന്ന് കെപിസിസി പ്രസിഡന്റ് വി.എം.സുധീരന്‍ പറഞ്ഞു.

ഇക്കാര്യത്തില്‍ ജോര്‍ജുമായി ടെലഫോണില്‍ സംസാരിച്ചിരുന്നു. ഈ വിഷയത്തില്‍ പൊതുചര്‍ച്ചയ്ക്കില്ലെന്നും അദ്ദേഹം പറഞ്ഞു. ഈ മാസം 22ന് ചേരുന്ന സര്‍ക്കാര്‍പാര്‍ട്ടി ഏകോപന സമിതി യോഗം ജോര്‍ജിന്റെ ആക്ഷേപങ്ങളെ കുറിച്ച് വിശദമായി ചര്‍ച്ച ചെയ്യും.

കേരളത്തില്‍ സമഗ്രമായ മദ്യനയം രൂപീകരിക്കേണ്ടതുണ്ടെന്നും അദ്ദേഹം പറഞ്ഞു. പത്തനംതിട്ടയില്‍ യുഡിഎഫ് സ്ഥാനാര്‍ത്ഥി ആന്റോ ആന്റണി ജയിക്കുമോയെന്ന് കണ്ടറിയണമെന്നായിരുന്നു ജോര്‍ജിന്റെ പ്രസ്താവന.

ആത്മാര്‍ത്ഥമായ പ്രവര്‍ത്തനം ബൂത്തുകളില്‍ നടന്നില്ലെന്നും ബൂത്തുകമ്മിറ്റികളും ഇലക്ഷന്‍ കമ്മിറ്റിയും കാര്യമായി കൂടിയില്ലെന്നുമായിരുന്നു ജോര്‍ജിന്റെ ആരോപണം.
    
</TEXT>
</DOC>