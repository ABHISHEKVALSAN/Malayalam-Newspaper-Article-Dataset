<DOC>
<DOCNO>114030881450.utf8</DOCNO>
<TEXT>


           മോദിയുടെ നിര്‍ഭയ തീരുമാനങ്ങള്‍ സര്‍ക്കരിനെ വേഗത്തിലാക്കുന്നു : ഇ.ശ്രീധരന്‍    

Saturday 8 March 2014 11:54 am IST

ന്യൂദല്‍ഹി: ഗുജറാത്ത് മുഖ്യമന്ത്രി നരേന്ദ്ര മോദിയുടേ നേതൃത്വത്തില്‍ കൈക്കൊള്ളുന്ന നിര്‍ഭയമായ തീരുമാനങ്ങള്‍ സര്‍ക്കാരിന്റെ പ്രവര്‍ത്തനങ്ങളെ വേഗത്തിലാക്കുന്നുവെന്ന് മെട്രോ മാന്‍ ഇ. ശ്രീധരന്‍. വഡോദര ജില്ലയിലെ സാല്‍വിയില്‍ സ്ഥിതി ചെയ്യുന്ന മെട്രോ ട്രെയിന്‍ നിര്‍മ്മാണ യൂണിറ്റ് മോദി ഭരണകുടത്തിന്റെ വേഗത്തിലുള്ള തീരുമാനമെടുക്കാനുള്ള കഴിവിന്റെ ഉദാഹരണമാണെന്നും ശ്രീധരന്‍ പറഞ്ഞു.

വെറും 18 മാസങ്ങള്‍കൊണ്ട് സാല്‍വയിലെ മെട്രോ യൂണിറ്റ് പ്രവര്‍ത്തനമാരംഭിച്ചെന്നും ശ്രീധരന്‍ കൂട്ടിച്ചേര്‍ത്തു. ജപ്പാന്‍ എംബസി ഇ. ശ്രീധരനെ അനുമോദിക്കുന്നതിനായി ദല്‍ഹിയില്‍ സംഘടിപ്പിച്ച പരിപാടിയില്‍ പങ്കെടുക്കുന്നതിന് മുന്നോടിയായി മാധ്യമ പ്രവര്‍ത്തകരോട് സംസാരിക്കുകയായിരുന്നു ഇ.ശ്രീധരന്‍.

നമ്മുടെ അടിസ്ഥാനപ്രശ്‌നം എന്ന് പറയുന്നത് സര്‍ക്കാര്‍ തീരുമാനങ്ങളിലുണ്ടാകുന്ന കാലതാമസമാണ്, ഇതിന് കാരണക്കാര്‍ ഉദ്യോഗസ്ഥരാണ്. നിര്‍ഭയമായ തീരുമാനങ്ങളെടുക്കാനുള്ള ആത്മവിശ്വാസം നമുക്കില്ല.   എന്നാല്‍ ഇത്രയും കാലം മോദി കൈക്കൊണ്ട തീരുമാനങ്ങള്‍ പരിശോധിച്ചാല്‍ അവയെല്ലാം വേഗത്തിലുള്ളതായിരുന്നെന്നും ശ്രീധരന്‍ പറഞ്ഞു.
    
</TEXT>
</DOC>