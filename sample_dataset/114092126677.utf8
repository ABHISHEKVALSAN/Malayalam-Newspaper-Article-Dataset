<DOC>
<DOCNO>114092126677.utf8</DOCNO>
<TEXT>


           ജോസ് തെറ്റയിലിനെതിരെ പരാതി നല്‍കിയ യുവതിയുടെ  പുതിയ വെളിപ്പെടുത്തല്‍    

Sunday 21 September 2014 11:36 pm IST

        കൊച്ചി: ജോസ് തെറ്റയില്‍ എംഎല്‍എക്കെതിരെ ലൈംഗികാരോപണ പരാതി നല്‍കിയ യുവതി പുതിയ വെളിപ്പെടുത്തലുമായി രംഗത്ത്. സോളാര്‍തട്ടിപ്പ് കേസില്‍നിന്നും ശ്രദ്ധതിരിക്കാനാണ് കിടപ്പറദൃശ്യങ്ങള്‍ പുറത്തുവിട്ടതെന്നാണ് യുവതി വെളിപ്പെടുത്തിയിരിക്കുന്നത്. മുഖ്യമന്ത്രി ഉമ്മന്‍ചാണ്ടിയുടെ അറിവോടെയാണ് ദൃശ്യങ്ങള്‍ ചാനലുകള്‍ക്ക് നല്‍കിയതെന്ന് ബെന്നി ബെഹനാന്‍ എംഎല്‍എയും സി.പി. മുഹമ്മദും തന്നോട് പറഞ്ഞതായി കൊച്ചി സിറ്റി പോലീസ് കമ്മീഷണര്‍ക്ക് നല്‍കിയ പരാതിയില്‍ പറയുന്നു.

സംഭവത്തില്‍ മുഖ്യമന്ത്രിയുടെ പങ്കിനെക്കുറിച്ച് അന്വേഷിക്കണമെന്ന് പരാതിയില്‍ യുവതി ആവശ്യപ്പെട്ടിട്ടുണ്ട്. കേസുമായി ബന്ധപ്പെട്ട് തന്നില്‍നിന്നും പലപ്പോഴായി പത്തുലക്ഷം രൂപ വാങ്ങിയ സുഹൃത്ത് തൃശൂര്‍ സ്വദേശി റസീനക്കും ഭര്‍ത്താവിനെതിരെയും നടപടിയെടുക്കണമെന്നാവശ്യപ്പെട്ടിട്ടുണ്ട്.

ആഭ്യന്തരമന്ത്രി ചെന്നിത്തലക്കും പരാതി നല്‍കിട്ടുണ്ട്. യുവതി നല്‍കിയ പരാതി ആലുവ റൂറല്‍ എസ്പിക്ക് കൈമാറുമെന്ന് സിറ്റി പോലീസ് കമ്മീഷണര്‍ അറിയിച്ചു.
    
</TEXT>
</DOC>