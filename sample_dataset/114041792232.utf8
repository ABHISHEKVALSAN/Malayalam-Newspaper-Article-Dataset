<DOC>
<DOCNO>114041792232.utf8</DOCNO>
<TEXT>


           ചൂടും വെളിച്ചവും    

Thursday 17 April 2014 8:47 pm IST

സൂര്യന്‍ ഓരോ ദിവസവും ഉദിക്കുന്നു. സ്വന്തം കര്‍ത്തവ്യനിര്‍വഹണത്തില്‍ നിന്നും വ്യതിചലിക്കുന്നേയില്ല. സമസ്ത ജീവജാലങ്ങളെയും പാലിക്കുകയും പോഷിപ്പിക്കുകയും ചെയ്യുന്നു. ആ സൂര്യഭഗവാന്റെ വെളിച്ചത്തിനെയും ചൂടിനെയും നാം ആശ്രയിക്കുന്നു. സൂര്യനില്ലെങ്കില്‍ എല്ലാ ജീവജാലങ്ങളും നശിച്ചുപോകുന്നു. ഞാന്‍, നിന്റെ ജീവിതത്തിലേക്ക്‌ ഉദിച്ചുകഴിഞ്ഞാല്‍ ഒരിക്കലും അസ്തമിക്കാത്ത സൂര്യനായി, പ്രവേശിക്കട്ടെ. എന്റെ സ്നേഹത്തിന്റെ ഊഷ്മളത ഞാന്‍ നിനക്ക്‌ പകര്‍ന്നുതരാം. നിന്റെ ചുറ്റിനും എന്റെ ജ്ഞാനത്തിന്റെ വെളിച്ചം പരത്താം.

നിന്റെ ജീവിതത്തില്‍ പകല്‍ മാത്രമേയുള്ളൂ, രാത്രിയില്ല. ജാഗ്രതാവസ്ഥ മാത്രമേയുള്ളൂ. അജ്ഞാനത്തിന്റെതായ നിദ്രാവസ്ഥ ഇല്ല. ഈ ശക്തികൊണ്ട്‌ നീ കൂടുതല്‍ ആധ്യാത്മിക ശക്തി ആര്‍ജിക്കും. ഭഗവാനെ അറിയാനുള്ള യോഗ്യതയ്ക്കുവേണ്ടി ഭഗവാനെക്കുറിച്ചുള്ള അവബോധമുണ്ടാക്കാനായി, ഭഗവാനെ സാക്ഷാ ത്കരിക്കുവാന്‍വേണ്ടി, ഞാന്‍ നിന്റെ ഒപ്പം വസിക്കാനായി അവതരിച്ചിരിക്കുന്നു.
- ശ്രീ സത്യസായി ബാബ

</TEXT>
</DOC>