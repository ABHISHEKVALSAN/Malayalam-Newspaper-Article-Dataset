<DOC>
<DOCNO>114061207305.utf8</DOCNO>
<TEXT>


           ആര്‍ട്ട്‌ ഓഫ്‌ ലിവിങ്‌ പ്രവര്‍ത്തകര്‍ പാക്‌ മണ്ണ്‌ വിടണമെന്ന്‌ താലിബാന്‍    

Thursday 12 June 2014 9:50 pm IST

        ബംഗളൂരു: പാക്കിസ്ഥാനിലുള്ള ആര്‍ട്‌ ഓഫ്‌ ലിവിങ്‌ പ്രവര്‍ത്തകര്‍ക്ക്‌ താലിബാന്‍ ഭീഷണി. ഉടന്‍ രാജ്യം വിടണമെന്നാവശ്യപ്പെട്ടാണ്‌ പാക്‌ താലിബാന്‍ ഭീഷണി മുഴക്കിയതെന്ന്‌ ജീവന കലയുടെ ആചാര്യന്‍ ശ്രീ ശ്രീ രവിശങ്കര്‍ അറിയിച്ചു.
രണ്ടുമാസം മുമ്പും താലിബാന്‍ ഭീകരര്‍ ആര്‍ട്ട്‌ ഓഫ്‌ ലിവിങ്‌ പ്രവര്‍ത്തകര്‍ക്ക്‌ കത്തുനല്‍കുകയും സ്ഥാപനത്തിനു നേരെ വെടിവെക്കുകയും ചെയ്തിരുന്നു. ഇസ്ലാം മതത്തിനെതിരെ പ്രചാരണം നടത്തുന്നെന്ന്‌ ആരോപിച്ചാണ്‌ ഭീഷണി. ഇത്‌ സംബന്ധിച്ച്‌ പോലീസില്‍ പരാതി നല്‍കിയതായും ശ്രീ ശ്രീ രവിശങ്കര്‍ അറിയിച്ചു. 
മാനസിക സംഘര്‍ഷം തടയാനുള്ള തന്ത്രങ്ങളും ശ്വസനക്രമം, യോഗ എന്നിവയുമാണ്‌ പാക്കിസ്ഥാനിലും ആര്‍ട്‌ ഓഫ്‌ ലിവിങ്ങില്‍ പഠിപ്പിക്കുന്നത്‌. മുസ്ലീം രാഷ്ട്രമായ പാക്കിസ്ഥാനിലെ ജനങ്ങള്‍ ഇതിനോട്‌ യാതൊരു എതിര്‍പ്പും പ്രകടിപ്പിച്ചിട്ടില്ല. പാകിസ്ഥാനില്‍ 10000 അംഗങ്ങളാണുള്ളത്‌.
    
</TEXT>
</DOC>