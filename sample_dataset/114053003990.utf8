<DOC>
<DOCNO>114053003990.utf8</DOCNO>
<TEXT>


           സോണിയയുടെ മരുമകന് വിമാനത്താവളങ്ങളില്‍ നല്‍കുന്ന ഇളവുകള്‍ പുനഃപരിശോധിക്കുന്നു    

Friday 30 May 2014 12:02 pm IST

ന്യുദല്‍ഹി: കോണ്‍ഗ്രസ് അധ്യക്ഷ സോണിയാ ഗാന്ധിയുടെ മരുമകന്‍ റോബര്‍ട്ട് വദ്രയ്ക്ക് വിമാനത്താവളത്തില്‍ നല്‍കുന്ന സുരക്ഷ പരിരോധയിലെ ഇളവുകള്‍ പുനപരിശോധിക്കാന്‍ കേന്ദ്ര സര്‍ക്കാര്‍ തീരുമാനിച്ചു. സുരക്ഷാ പരിശോധനകള്‍ പ്രഹസനമാകരുതന്നും മറ്റുള്ളവരെ പോലെയുള്ള സുരക്ഷാ പരിശോധനയ്ക്ക് റോബര്‍ട്ട് വദ്രയും വിധേയനാകണമെന്നും കേന്ദ്ര വ്യോമയാനമന്ത്രി അശോക് ഗജപതി രാജു പറഞ്ഞു. 

ആഭ്യന്തരവകുപ്പ് നല്‍കുന്ന കനത്ത സുരക്ഷ അലങ്കാരമാകരുതെന്നും ഗജപതി രാജു പറഞ്ഞു. ഇതേ തുടര്‍ന്നാണ് മാനദണ്ഡങ്ങള്‍ പുനപരിശോധിക്കാന്‍ ആഭ്യന്തര മന്ത്രാലയം തീരുമാനിച്ചത്. നിലവില്‍ വിഐപി പരിഗണയുള്ള റോബര്‍ട്ട് വദ്രയെ വിമാനത്താവളങ്ങളിലെ സുരക്ഷാ പരിശോധനകളില്‍നിന്ന് ഒഴിവാക്കിയിട്ടുണ്ട്. വദ്രയ്ക്ക് ഇത്തരത്തില്‍ ഇളവു നല്‍കുന്നതിനെതിരെ മുമ്പ് പലപ്പോഴും പ്രതിഷേധമുണ്ടായിട്ടുണ്ട്. 

എയര്‍ ഇന്ത്യയെ സ്വകാര്യവല്‍ക്കരിക്കാന്‍ ഇപ്പോള്‍ നീക്കമില്ലെന്നും ഗണപതിരാജു പറഞ്ഞു.   
    
</TEXT>
</DOC>