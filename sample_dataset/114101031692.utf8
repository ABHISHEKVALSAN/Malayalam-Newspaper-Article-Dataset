<DOC>
<DOCNO>114101031692.utf8</DOCNO>
<TEXT>


           ജൂണിയര്‍ റെഡ്‌ക്രോസ്  ഏകദിന ജില്ലാ ക്യാമ്പ് ഇന്ന്     

Friday 10 October 2014 10:19 pm IST

        ചെറുതോണി : ലഹരിവിരുദ്ധ സംസ്‌ക്കാര സന്ദേശ പ്രവര്‍ത്തനങ്ങളുടെ നാലാംഘട്ടമായി ഇടുക്കി ജില്ലയിലെ ആറ് കേന്ദ്രങ്ങളില്‍ 2300 കേഡറ്റുകളെ പങ്കെടുപ്പിച്ചുകൊണ്ട് ജൂനിയര്‍ റെഡ്‌ക്രോസ് ജില്ലാ കമ്മറ്റി സംഘടിപ്പിക്കുന്ന ക്യാമ്പുകളുടെ ഭാഗമായി ഇന്ന് ചെറുതോണി വാഴത്തോപ്പ് ജില്ലാ സഹകരണ ബാങ്ക് ഹാളില്‍ ഏകദിന ക്യാമ്പ് നടക്കും.
രാവിലെ 9.15-ന് രജിസ്‌ട്രേഷന്‍, 9.45-ന് പതാകഉയര്‍ത്തല്‍, പത്തിന് റോഷി അഗസ്റ്റിന്‍ എം.എല്‍.എ ഉദ്ഘാടനംചെയ്യും. ജില്ലാ സെക്രട്ടറി വര്‍ഗീസ് വെട്ടിയാങ്കല്‍ അദ്ധ്യക്ഷത വഹിക്കും. കട്ടപ്പന വിദ്യാഭ്യാസ ജില്ലാ ഓഫീസര്‍ ഷെല്ലി ജോര്‍ജ്, ജെ.ആര്‍.സി ജില്ലാ വൈസ്പ്രസിഡന്റ് റോസക്കുട്ടി അബ്രാഹം, വര്‍ക്കിംഗ് സെക്രട്ടറി പി. എസ് ഭോഗീന്ദ്രന്‍, കട്ടപ്പന, അടിമാലി, അറക്കുളം സബ്ജില്ലാ കണ്‍വീനര്‍മാരായ കൊച്ചുറാണി ജോര്‍ജ്, ബെക്ഷി പി. വര്‍ഗീസ്, അനീഷ് കുര്യന്‍, പ്രോഗ്രാംകമ്മറ്റി ചെയര്‍പേഴ്‌സണ്‍ കെ, കെ രേഖ, കണ്‍വീനര്‍ പി.കെ ശശിമോന്‍ എന്നിവര്‍ പ്രസംഗിക്കും. എം. ശ്രീകുമാര്‍, ബെറ്റ്‌സി ജോസഫ്, ഷേര്‍ളി തോമസ് എന്നിവര്‍ ജൂണിയര്‍ റെഡ്‌ക്രോസ്, പരിസ്ഥിതി സംരക്ഷണം, ലഹരിവിരുദ്ധ പ്രവര്‍ത്തനങ്ങള്‍ സംബന്ധിച്ച പ്രതിജ്ഞകള്‍ ചൊല്ലിക്കൊടുക്കും.
പുളിയന്‍മല നവദര്‍ശന കൗണ്‍സിലര്‍ റോയി അഗസ്റ്റിന്‍, ജൂണിയര്‍ റെഡ്‌ക്രോസ് കട്ടപ്പന വിദ്യാഭ്യാസ ജില്ലാ പ്രസിഡണ്ട് റെയ്‌സണ്‍ പി. ജോസഫ്, ജില്ലാസെക്രട്ടറി ജോര്‍ജ് ജേക്കബ്, ബ്ലോക്ക് കോ-ഓഡിനേറ്റര്‍ എബ്രാഹാം ജോസഫ് എന്നിവര്‍ ലഹരി ഉപോയോഗിക്കുന്നതുമൂലമുള്ള ദോഷങ്ങള്‍, പ്രകൃതി സംരക്ഷണം, വ്യക്തിത്വവികസനം, ജെ.ആര്‍.സി പ്രവര്‍ത്തന പരിപാടികള്‍ എന്നീ വിഷയങ്ങളില്‍ ക്ലാസുകള്‍ നയിക്കും. തുടര്‍ന്ന് ക്വിസ് മല്‍സരം സിസ്റ്റര്‍ കൊച്ചുറാണി മാത്യു നയിക്കും ഉച്ചകഴിഞ്ഞ് 3.30-ന് സമാപനയോഗം ജില്ലാ വൈസ്പ്രസിഡണ്ട് തോമസ് ജോസ് ഉദ്ഘാടനം ചെയ്യും. തൊടുപുഴ വിദ്യാഭ്യാസ ജില്ലാ പ്രസിഡണ്ട് ജെയിംസ് റ്റി. മാളിയേക്കല്‍ അദ്ധ്യക്ഷതവഹിക്കും. യോഗത്തില്‍ സമ്മാനദാനവും ആദ്ധ്യാപകരെ ആദരിക്കലും നടക്കും. കൗണ്‍സിലര്‍മാരായ പി. എന്‍ സൂര്യകുമാരി, കെ. റ്റി ഉഷാകുമാരി, ലീനാസെബാസ്റ്റ്യന്‍, ത്രേസ്യാമ്മ തോമസ്, പി.കെ ബിജിമോള്‍, സലോമി കെ. വര്‍ക്കി, ആനി ജേക്കബ്, സിസ്റ്റര്‍ സിനി ജേക്കബ് തുടങ്ങിയവര്‍ പ്രസംഗിക്കും.
    
</TEXT>
</DOC>