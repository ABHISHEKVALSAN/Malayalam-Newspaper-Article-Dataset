<DOC>
<DOCNO>114111642183.utf8</DOCNO>
<TEXT>


           കോട്ടയം സഹോദയക്ക് കലാകിരീടം; സില്‍വര്‍ സ്‌കൂള്‍ ഒന്നാമതെത്തി    

Sunday 16 November 2014 10:23 pm IST

സിബിഎസ്ഇ കലോത്സവത്തില്‍ ഓവറോള്‍ കിരീടം നേടിയ കോട്ടയം സഹോദയ
തിരുവനന്തപുരം: ആവേശം അലതല്ലിയ കൗമാരക്കാരുടെ കലാമേളയായ സിബിഎസ്ഇ കലോത്സവത്തിന് സമാപനം. കോട്ടയം സഹോദയ 1689 പോയിന്റോടെ ഒന്നാമതെത്തി. രണ്ടാം സ്ഥാനത്ത് 1567 പോയിന്റ് നേടിയ തൃശൂര്‍ സഹോദയയും മൂന്നാം സ്ഥാനത്ത് 1314 കോഴിക്കോട് സഹോദയയും തങ്ങളുടെ സ്ഥാനമുറപ്പിച്ചു.
ഏറ്റവും കൂടുതല്‍ പോയിന്റുനേടിയ സ്‌കൂളിനുള്ള ബഹുമതി കോഴിക്കോട് സഹോദയയിലെ സില്‍വര്‍ഹില്‍സ് പബഌക് സ്‌കൂള്‍ സ്വന്തമാക്കി (427 പോയിന്റ്). തിരുവനന്തപുരം ജില്ലയിലെ സൗത്ത് സോണ്‍ സഹോദയയ്ക്ക് ആറാം സ്ഥാനവും (999പോയിന്റ്) ട്രിവാന്‍ഡ്രം സഹോദയയ്ക്ക് എട്ടാം സ്ഥാനവും ( 953 പോയിന്റ്) അനന്തപുരി സഹോദയയ്ക്ക് 11 ാം സ്ഥാനവും (808 പോയിന്റ്) ലഭിച്ചു.
പൊതുവേ വിഴുപ്പലക്കിന്റെ മേളയായിരുന്നു എന്നുപറയാം. ഒരു ജില്ലയിലെ വിധികര്‍ത്താക്കളുടെ ആധിപത്യം മേളയ്ക്ക് മാറ്റ് കുറച്ചതായും ആക്ഷേപമുണ്ട്. വിധിനിര്‍ണയത്തിലെ അപാകത മേളയില്‍ വാപകമായ പരാതിക്ക് ഇടനല്‍കി. അപ്പീലുകളും പരാതിപ്രളയവും മേളയ്ക്ക് അല്പം മങ്ങലേല്‍പ്പിച്ചെങ്കിലും എങ്കിലും സമയനിഷ്ടയോടെ മേള നടത്താനായതിന്റെ ആശ്വാസത്തിലാണ് സംഘാടകര്‍.

</TEXT>
</DOC>