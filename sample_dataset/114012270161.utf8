<DOC>
<DOCNO>114012270161.utf8</DOCNO>
<TEXT>


           ജര്‍മ്മനിയില്‍ 1.6 കോടി ഇ-മെയിലുകള്‍ ചോര്‍ന്നു    

Wednesday 22 January 2014 2:11 pm IST

ബര്‍ലിന്‍: ജര്‍മ്മനിയില്‍ ഒരു കോടി അറുപത് ലക്ഷം പേരുടെ ഇ-മെയിലുകളും പാസ്‌വേര്‍ഡും മറ്റ് വിവരങ്ങളും ചോര്‍ന്നുവെന്ന് ഔദ്യോഗിക സുരക്ഷാ വിഭാഗമായ ഫെഡറല്‍ ഓഫീസ് ഫോര്‍ സെക്യൂരിറ്റി വിഭാഗം വെളിപ്പെടുത്തി. ഇ-മെയില്‍ വിലാസങ്ങളും പാസ്‌വേര്‍ഡുകളും ശേഖരിക്കുന്ന പ്രത്യേകം സോഫ്‌റ്റ്‌വെയറുകളാണ് അജ്ഞാതരായ ഹാക്കര്‍മാര്‍ ഉപയോഗിച്ചത്. 

രാജ്യത്തെ ജനങ്ങളില്‍ അഞ്ചിലൊന്നുപേരുടെ ഇ-മെയില്‍ ചോര്‍ത്തിയ സംഭവത്തില്‍ ഇതുവരെ അന്വേഷണ പുരോഗതി എന്തായെന്ന് സര്‍ക്കാര്‍ ഇതുവരെ വ്യക്തമാക്കിയിട്ടില്ല. എന്നാല്‍ തങ്ങളുടെ ഇ-മെയില്‍ വിവരങ്ങള്‍ ചോര്‍ത്തിയോ എന്നറിയാന്‍ ഫെഡറല്‍ ഓഫീസ് വെബ്‌സൈറ്റ് തുറന്നിട്ടുണ്ട്.

    
</TEXT>
</DOC>