<DOC>
<DOCNO>114122253525.utf8</DOCNO>
<TEXT>


           സ്വകാര്യബസും കെഎസ്ആര്‍ടിസി ബസും കൂട്ടിമുട്ടി ഗതാഗതം തടസപ്പെട്ടു    

Monday 22 December 2014 9:42 pm IST

        കായംകുളം: സ്വകാര്യബസും കെഎസ്ആര്‍ടിസി ബസും  കൂട്ടിമുട്ടി രണ്ട് മണിക്കൂറോളം ഗതാഗതം തടസപ്പെട്ടു. തിങ്കളാഴ്ച രാവിലെ 6.30ന് ദേശീയപാതയില്‍ കെഎസ്ആര്‍ടിസി ബസ് സ്‌റ്റേഷന് സമീപമാണ് അപകടം. ഹരിപ്പാട് നിന്ന് കായംകുളത്തേക്ക് വന്ന കെഎസ്ആര്‍ടിസി ബസ് വണ്‍വേ തെറ്റിച്ച് എത്തിയ സ്വകാര്യബസും തമ്മില്‍ കൂട്ടിമുട്ടുകയായിരുന്നു. ടയറുകള്‍ തമ്മില്‍ കുരുങ്ങി മുന്നോട്ടും പിന്നോട്ടും എടുക്കാന്‍ കഴിയാത്ത അവസ്ഥയായിരുന്നു. യാത്രക്കാരെ ഇറക്കിയശേഷം ബസുകള്‍ തള്ളിമാറ്റിയാണ് ഗതാഗതക്കുരുക്ക് ഒഴിവാക്കിയത്.
    
</TEXT>
</DOC>