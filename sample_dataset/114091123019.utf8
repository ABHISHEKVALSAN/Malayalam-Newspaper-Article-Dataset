<DOC>
<DOCNO>114091123019.utf8</DOCNO>
<TEXT>


           പുത്തന്‍ സ്മാര്‍ട്ട്‌ഫോണുകളുമായി മോട്ടറോള    

Thursday 11 September 2014 1:23 am IST

        കൊച്ചി: പുതിയ മോട്ടോ ജി, മോട്ടോ എക്‌സ് സ്മാര്‍ട്ട് ഫോണുകളും മോട്ടോ 360 വാച്ചുമായി മോട്ടറോള. 5 ഇഞ്ച് എച്ച്ഡി ഡിസ്‌പ്ലെ, സ്റ്റീരിയോ സൗണ്ട്, മുഴുദിനം നീളുന്ന ബാറ്ററി ചാര്‍ജ്, ഏറ്റവും പുതിയ ആന്‍ഡ്രോയിഡ് ഓപ്പറേറ്റിങ് സിസ്റ്റം, മോട്ടറോള ഷെല്‍ ഉപയോഗിച്ചുള്ള കസ്റ്റമൈസേഷന്‍ എന്നിവയാണ് പുതിയ മോട്ടോ ജി പതിപ്പിന്റെ പ്രത്യേകത.
ആന്‍ഡ്രോയിഡ് വെയര്‍ ശക്തി പകരുന്ന ക്ലാസിക്ക് രൂപകല്‍പ്പനയിലുള്ള ആധുനിക ടൈംപീസാണ് മോട്ടോ 360. അപ്‌ഡേറ്റുകള്‍ക്കായി കൈത്തണ്ടയിലേക്കൊന്നു നോക്കിയാല്‍ മാത്രം മതി. അല്ലെങ്കില്‍ കൈത്തണ്ടയിലെ മോട്ടോ 360യിലേക്ക് സംസാരിച്ചാല്‍ നിങ്ങള്‍ക്കാവശ്യമുള്ളത് മോട്ടോ 360 നല്‍കും. ബില്‍റ്റ് ഇന്‍ പെഡോമീറ്റര്‍ നിങ്ങളുടെ ഹൃദയസ്പന്ദന നിരക്ക് നിരീക്ഷിക്കുന്നു. മോട്ടോ ജി 12,999 രൂപയ്ക്ക് ഫഌപ്പ്കാര്‍ട്ടില്‍ ലഭ്യമാണ്.
    
</TEXT>
</DOC>