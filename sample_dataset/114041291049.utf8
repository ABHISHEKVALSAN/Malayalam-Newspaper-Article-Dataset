<DOC>
<DOCNO>114041291049.utf8</DOCNO>
<TEXT>


           രാഹുല്‍ പാവങ്ങളെ സന്ദര്‍ശിക്കുന്നത് വിനോദസഞ്ചാരിയെ പോലെ: മോദി     

Saturday 12 April 2014 12:37 pm IST

ദംതാരി: വിനോദസഞ്ചാരികളെ പോലെയാണ് കോണ്‍ഗ്രസ് ഉപാദ്ധ്യക്ഷന്‍ രാഹുല്‍ ഗാന്ധി പാവങ്ങളുടെ വീടുകള്‍ സന്ദര്‍ശിക്കുന്നതെന്ന് ബിജെപിയുടെ പ്രധാനമന്ത്രി സ്ഥാനാര്‍ത്ഥി നരേന്ദ്ര മോദി. രാഹുലിന് പാവങ്ങളുടെ വേദന മനസിലാക്കാന്‍ കഴിയില്ലെന്നും മോദി തുറന്നടിച്ചു.

ചത്തീസ്ഗഢിലെ മഹാസാമന്ത് ലോക്‌സഭാ മണ്ഡലത്തിലെ റാലിയെ അഭിസംബോധന ചെയ്ത് സംസാരിക്കുകയായിരുന്നു അദ്ദേഹം. ദാരിദ്ര്യമെന്നാല്‍ ഒരു മാനസികാവസ്ഥയാണെങ്കില്‍ വിനോദ സഞ്ചാര മേഖലയില്‍ അതൊരു വിഷയമാണ്.

മാധ്യമങ്ങള്‍ക്കോപ്പം നടന്ന് ഫോട്ടോകളെടുത്ത് പാവങ്ങളുടെ ആഹാരവും കഴിച്ചാണ് വിനോദ സഞ്ചാരികള്‍ നടക്കുന്നത്. അത്തരത്തില്‍ തന്നെയാണ് രാഹുലും പെരുമാറുന്നത്.

മഹാസമന്തയില്‍ നിന്നുള്ള കോണ്‍ഗ്രസ് സ്ഥാനാര്‍ത്ഥിയും മുന്‍ മുഖ്യമന്ത്രിയുമായ അജിത്ത് ജോഗിയെയും അദ്ദേഹം വിമര്‍ശിച്ചു.
    
</TEXT>
</DOC>