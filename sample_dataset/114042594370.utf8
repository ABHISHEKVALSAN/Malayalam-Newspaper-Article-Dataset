<DOC>
<DOCNO>114042594370.utf8</DOCNO>
<TEXT>


           മദ്യപിച്ച് ലെക്കുകെട്ടയാള്‍ കോക്ക്‍പിറ്റില്‍ കയറി; വിമാനം അടിയന്തിരമായി നിലത്തിറക്കി    

Friday 25 April 2014 3:33 pm IST

സിഡ്‌നി: ഓസ്ട്രേലിയന്‍ യാത്രാ വിമാനം റാഞ്ചിയതല്ലെന്ന് മലേഷ്യന്‍ അധികൃതര്‍ വ്യക്തമാക്കി. യാത്രക്കാരില്‍ ഒരാള്‍ മദ്യപിച്ച് കോക്പിറ്റില്‍ കയറി പ്രശ്‌നമുണ്ടാക്കി. ഇതോടെ അപായ സൂചന നല്‍കി പൈലറ്റ് വിമാനം അടിയന്തരമായി നിലത്തിറക്കുകയായിരുന്നു. ഇയാളെ പോലീസ് അറസ്റ്റ് ചെയ്തിട്ടുണ്ട്.

ഓസ്ട്രേലിയയിലെ ബ്രിസ്‌ബെയിനില്‍ നിന്നും ഇന്തോന്യേഷ്യയിലേക്ക് പോയ എ 737800 വിമാനം റാഞ്ചിയതായി വാര്‍ത്തവന്നിരുന്നു. എന്നാല്‍ സംഭവം, മദ്യലഹരിയിലായ യാത്രക്കാരന്‍ മൂലമുണ്ടായ തെറ്റിദ്ധാരണയാണെന്ന് പൈലറ്റ് വിശദീകരിച്ചതോടെയാണ് ആശങ്കയ്ക്ക് അറുതിയായത്.

ഒരു യാത്രക്കാരന്‍ കോക്ക്പിറ്റിലേയ്ക്ക് അതിക്രമിച്ചുകടക്കാന്‍ ശ്രമിച്ചപ്പോള്‍ പൈലറ്റ് അത്യാഹിത സന്ദേശമയക്കുകയായിരുന്നു. ഇതോടെ അടിയന്തിരമായി ബാലി വിമാനത്താവളത്തില്‍ വിമാനം ഇറക്കുകയായിരുന്നു.  
    
</TEXT>
</DOC>