<DOC>
<DOCNO>114091223505.utf8</DOCNO>
<TEXT>


           ജ. രാമചന്ദ്രന്‍ കമ്മിറ്റി  റിപ്പോര്‍ട്ട് ചോര്‍ന്നത് സര്‍ക്കാരിന്  ലഭിക്കുന്നതിന് മുമ്പ്: തിരുവഞ്ചൂര്‍    

Friday 12 September 2014 10:04 pm IST

കോഴിക്കോട്: ഓട്ടോ-ടാക്‌സി യാത്രാക്കൂലി വര്‍ധന സംബന്ധിച്ച ജസ്റ്റിസ് രാമചന്ദ്രന്‍ കമ്മിറ്റി റിപ്പോര്‍ട്ട് സര്‍ക്കാരിനു ഇതുവരെ ലഭിച്ചിട്ടില്ലെന്നു ഗതാഗത മന്ത്രി തിരുവഞ്ചൂര്‍ രാധാകൃഷ്ണന്‍. കോഴിക്കോട്ട് മാധ്യമപ്രവര്‍ത്തകരോട് സംസാരിക്കുകയായിരുന്നു തിരുവഞ്ചൂര്‍റിപ്പോര്‍ട്ടിലുള്ള ചില കാര്യങ്ങള്‍ മാധ്യമങ്ങള്‍ക്കു ചോര്‍ത്തി പ്രസിദ്ധീകരിക്കുന്നതാണ്. ഉദ്യോഗസ്ഥരിലേക്ക് എത്തുന്നതിനു മുന്‍പാണ് അത് ചോര്‍ന്നതെന്നും അദ്ദേഹം അറിയിച്ചു. റിപ്പോര്‍ട്ട് വിശദമായി പഠിച്ചതിനുശേഷം ഓട്ടോ ടാക്‌സി നിരക്കുകള്‍ പരിഷ്‌ക്കരിക്കും. ദേശീയ ഗെയിംസിനായുള്ള

സംസ്ഥാനത്തെ എല്ലാ വേദികളിലെയും നിര്‍മാണ പ്രവൃത്തികള്‍ ഡിസംബര്‍ 31നകം പൂര്‍ത്തിയാക്കും. ഗെയിംസില്‍ കിരീടം നേടുക എന്ന ലക്ഷ്യത്തോടെ മികച്ച ടീമിനെ തിരഞ്ഞെടുക്കാന്‍ കേരള സ്‌പോര്‍ട്‌സ് കൗണ്‍സിലിനു നിര്‍ദേശം നല്‍കിയിട്ടുണ്ട്.
    
</TEXT>
</DOC>