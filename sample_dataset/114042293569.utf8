<DOC>
<DOCNO>114042293569.utf8</DOCNO>
<TEXT>


           ഹിന്ദു ഐക്യവേദി  കളക്‌ട്രേറ്റ് ധര്‍ണ്ണ ഇന്ന്    

Tuesday 22 April 2014 9:23 pm IST

        
കോട്ടയം: നിയമലംഘനങ്ങള്‍ നടത്തി അനധികൃത സുവിശേഷ കേന്ദ്രം നടത്തിവന്നിരുന്ന 'സ്വര്‍ഗ്ഗീയവിരുന്നി' ന് ചട്ടങ്ങള്‍ ലംഘിച്ച് നാഗമ്പടത്ത് വീണ്ടും സ്ഥിരമായ ആരാധനാലയം സ്ഥാപിക്കുന്നതിന് അനുമതി നല്‍കുന്നതിനുള്ള രാഷ്ട്രീയ - ഉദ്യോഗസ്ഥ ഗൂഢാലോചനക്കെതിരെ ഹിന്ദു ഐക്യവേദിയുടെ നേതൃത്വത്തില്‍ കളക്‌ട്രേറ്റ് ധര്‍ണ്ണ ഇന്ന് നടക്കും. 
ഒരു വര്‍ഷത്തിന് മുമ്പേ വാദം പൂര്‍ത്തിയായ അപേക്ഷയില്‍ നിരവധി രേഖകള്‍ തിരുത്തുന്നതിനും, കൂട്ടിച്ചേര്‍ക്കുന്നതിനും സ്വര്‍ഗ്ഗീയ വിരുന്നുകാര്‍ക്ക് അവസരം നല്‍കി. ആക്ഷേപം രേഖാമൂലംകൊടുത്ത 20 ഓളം സമുദായ സംഘടനളുടെ നേതാക്കളെ കേള്‍ക്കുന്നതിന് ഉദ്യോഗസ്ഥര്‍ തയ്യാറായിട്ടില്ല. രഹസ്യാന്വേഷണ റിപ്പോര്‍ട്ടുകളെയെല്ലാം അവഗണിച്ചുകൊണ്ട് എന്‍ഒസി നല്‍കുവാനുളള ജില്ലാ കളക്ടറുടെ നീക്കത്തിനെതിരെ ഹിന്ദുസംഘടനാ നേതാക്കളെയും സമുദായ നേതാക്കളെയും പങ്കെടുപ്പിച്ചുകൊണ്ട് ഇന്ന് കളക്ട്രേറ്റ് ധര്‍ണ്ണ നടത്തുന്നതെന്ന് ഹിന്ദുഐക്യവേദി ജില്ലാ ജനറല്‍ സെക്രട്ടറി ശ്രീകാന്ത് തിരുവഞ്ചൂര്‍ അറിയിച്ചു.

    
</TEXT>
</DOC>