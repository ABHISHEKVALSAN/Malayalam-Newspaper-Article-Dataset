<DOC>
<DOCNO>114040589599.utf8</DOCNO>
<TEXT>


           എന്‍ഡിഎ ഭൂരിപക്ഷത്തിന്‌ അരികിലെന്ന്‌ സര്‍വ്വേകള്‍    

Saturday 5 April 2014 9:42 pm IST

ന്യൂദല്‍ഹി : ലോക്സഭാ തെരഞ്ഞെടുപ്പില്‍ ബിജെപി നേതൃത്വത്തിലുള്ള ദേശീയ ജനാധിപത്യ സഖ്യം കേവല ഭൂരിപക്ഷത്തിന്‌ തൊട്ടടുത്തെത്തുമെന്ന്‌ രണ്ടു പോള്‍ സര്‍വ്വേകള്‍. തെരഞ്ഞെടുപ്പ്‌ പടിവാതില്‍ക്കല്‍ എത്തിനില്‍ക്കെ വന്ന സര്‍വ്വേ പാര്‍ട്ടിയുടേയും സഖ്യത്തിേ‍ന്‍റയും ആത്മവിശ്വാസം ഇരട്ടിയാക്കിയിട്ടുണ്ട്‌.272 സീറ്റാണ്‌ കേവല ഭൂരിപക്ഷത്തിന്‌ വേണ്ടത്‌.
എന്‍ഡിഎ 259 സീറ്റുകള്‍ നേടുമെന്ന്‌ ഒരു സര്‍വ്വേ പറയുമ്പോള്‍ 234 മുതല്‍ 246 സീറ്റ്‌ വരെ കരസ്ഥമാക്കുമെന്നാണ്‌ രണ്ടാമത്തെ സര്‍വ്വേ ചൂണ്ടിക്കാട്ടുന്നത്‌. എന്‍ഡിടിവി ഹസ്നയുടേതാണ്‌ ഒരു സര്‍വ്വേ. സിഎന്‍എഎന്‍ ഐ.ബി.എന്നിനു വേണ്ടി സി.എസ്ഡിഎസ്‌ ലോക്നീതി നടത്തിയതാണ്‌ രണ്ടാമത്തേത്‌. വിശ്വാസ്യത വളരെയേറെയുള്ള ഏജന്‍സിസികളുടേതാണ്‌ സര്‍വ്വേ. മുന്‍പ്‌ ഇവര്‍ നടത്തിയ പോള്‍ സര്‍വ്വേകള്‍ പൂര്‍ണ്ണമായും ശരിയായിട്ടുണ്ട്‌. 
ആദ്യ സര്‍വ്വേയില്‍ ടിഡിപിയെ സഖ്യത്തിെ‍ന്‍റ ഭാഗമായാണ്‍കണ്ടിരുന്നത്‌. രണ്ടാം സര്‍വ്വേയില്‍ ടിഡിപിയ്ക്ക്‌ പതിമൂന്നു മുതല്‍ പത്തൊന്‍പതു സീറ്റുകള്‍ വരെകിട്ടുമെന്നാണ്‌ പ്രവചനം. ടിഡിപി എന്‍ഡിഎയില്‍ ചേരാന്‍ ഒരുങ്ങുകയാണ്‌. ആ സാഹചര്യത്തില്‍ അതു കൂടി കൂട്ടിയാല്‍ രണ്ടു സര്‍വ്വേകളും ഏറെക്കുറെ ഒരേഫലമാണ്‌ പറയുന്നത്‌. 
ബി.ജെ.പി ഒറ്റയ്ക്ക്‌ 214 സീറ്റ്‌ നേടുമെന്നാണ്‌ എന്‍ഡിടിവി ഹസ്ന പ്രവചനം.206 മുതല്‍ 218 വരെ നേടുമെന്നാണ്‌ സിഎന്‍എന്‍ പ്രവചനം. തരംഗത്തിലേറി വരുന്ന മോദി തന്നെ പ്രധാനമന്ത്രിയാകുമെന്നാണ്‌ രണ്ടു സര്‍വ്വേകളും നല്‍കുന്ന വ്യക്തമായ സൂചന.
യുപിഎയ്ക്ക്‌ 123 സീറ്റുകള്‍ കിട്ടുമെന്ന്്‌ എന്‍ഡിടിവി സര്‍വ്വേ ചൂണ്ടിക്കാട്ടുന്നു. 111 മുതല്‍ 123 സീറ്റുവരെ അവര്‍ക്ക്‌ ലഭിക്കുമെന്നാണ്‍്‌ സിഎന്‍എന്‍ പ്രവചനവും. ഇതില്‍104 എണ്ണം കോണ്‍ഗ്രസിന്‌ കിട്ടുമെന്ന്‌ ആദ്യ സര്‍വ്വേയും 94 മുതല്‍ 106 എണ്ണം വരെ കിട്ടുമെന്ന്‌രണ്ടാമത്തെ സര്‍വ്വേയും പറയുന്നു. ചരിത്രത്തില്‍ ഏറ്റവും കുറഞ്ഞ സീറ്റാകും കോണ്‍ഗ്രസിന്‌ ലഭിക്കുക. 99ല്‍ അവര്‍ക്ക്‌ 114 സീറ്റുകളാണ്‌ കിട്ടിയിരുന്നത്‌. അതിലും വളരെക്കുറവായിരിക്കും ഇക്കുറി അവര്‍ നേടുക.
തൃണമൂല്‍ കോണ്‍ഗ്രസും എഐഎഡിഎംകെയും മുന്നേറ്റം കൈവരിക്കുമെന്നാണ്‌ രണ്ടു സര്‍വ്വേകളും പറയുന്നത്‌.
യു.പിയില്‍ ബിഎസ്പി ഇക്കുറി ഏഴു സീറ്റുകളില്‍ ഒതുങ്ങുമെന്നാണ്‌ എന്‍ഡിടിവി പ്രവചനം. എന്നാല്‍ പത്തു മുതല്‍ പതിനാറു സീറ്റു വരെ നേടുമെന്നാണ്‍സിഎന്‍എന്‍ സര്‍വ്വേ. ഒറീസയില്‍ ബിജു ജനതാദള്‍ പത്തു മുതല്‍ പതിനാറു സീറ്റു വരെ നേടുമെന്നാണ്‌ സി.എന്‍.എന്‍ സര്‍വ്വേ. നവീന്‍ പട്നായിക്കിെ‍ന്‍റ പാര്‍ട്ടി പതിനെട്ടു സീറ്റ്‌ നേടുമെന്നാണ്‌ എന്‍ഡിടിവി റിപ്പോര്‍ട്ട്‌.
ഫെബ്രുവരിയില്‍ എന്‍ ഡി ടി വി പുറത്തു വിട്ട സര്‍വെ ഫലത്തില്‍ ബിജെപി സഖ്യത്തിന്‌ 230 സീറ്റും കോണ്‍ഗ്രസ്‌ സഖ്യത്തിന്‌ 128 സീറ്റുമാണ്‌ പ്രവചിച്ചിരുന്നത്‌. 
    
</TEXT>
</DOC>