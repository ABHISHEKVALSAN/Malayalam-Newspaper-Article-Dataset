<DOC>
<DOCNO>114050897926.utf8</DOCNO>
<TEXT>


           ജന്മഭൂമി പൊന്‍കുന്നം ബ്യൂറോ ഉദ്ഘാടനം 24ന്     

Thursday 8 May 2014 9:44 pm IST

        
പൊന്‍കുന്നം: പൊന്‍കുന്നത്തിന്റെ സാംസ്്ക്കാരിക ധാരയില്‍ പുതിയ ചരിത്രഗാഥ രചിക്കാന്‍ ഇനി ജന്മഭൂമിയും. സാംസ്‌ക്കാരിക നായകന്‍മാരാലും സാഹിത്യകാരന്‍മാരാലും ഏറെ പ്രസിദ്ധമായ പൊന്‍കുന്നത്തിന്റെ സവിശേഷതകള്‍ ജനങ്ങള്‍ക്കൊപ്പം പങ്കുവയ്ക്കാന്‍ ജന്മഭൂമിയും ഒരുങ്ങുകയാണ്. പുതിയകാവിലമ്മയുടെയും, ചിറക്കടവ് ശ്രീമഹാദേവന്റെയും ചെറുവള്ളിക്കാവിലമ്മയുടെയും മണക്കാട്ട് ശ്രീഭദ്രാ ദേവിയുടെയും അനുഗ്രഹാശ്ശിസുകളോടെ തുടക്കമാകുന്ന ജന്മഭൂമി ബ്യൂറോയ്ക്ക്് നാടിന്റെ ആധ്യാത്മിക സാമൂഹ്യ സാംസ്‌ക്കാരിക രംഗങ്ങളില്‍ ഏറെ സംഭാവനകള്‍ നല്‍കാന്‍ കഴിയും. 24ന് രാവിലെ പത്തിന് നടക്കുന്ന ബ്യൂറോയുടെ ഉദ്ഘാടന സമ്മേളനത്തിനായുള്ള സ്വാഗതസംഘം രൂപീകരിച്ചു. യോഗത്തില്‍ പൊന്‍കുന്നം ജില്ലാ സംഘചാലക് കെ.എസ്. പത്മനാഭന്‍ അധ്യക്ഷത വഹിച്ചു. സ്വാഗതസംഘം രക്ഷാധികാരികളായി വാഴൂര്‍ ആശ്രമം മഠാധിപതി സ്വാമി പ്രജ്ഞാനാനന്ദ തീര്‍ത്ഥപാദര്‍, സ്വാമി ഗരുഡധ്വജാനന്ദ തീര്‍ത്ഥപാദര്‍, കെ.എസ്. പത്മനാഭന്‍ എന്നിവരെയും പി. രവീന്ദ്രന്‍ (ചെയര്‍മാന്‍), കെ.ജി. കണ്ണന്‍ (ജനറല്‍ കണ്‍വീനര്‍), വി.എന്‍. മനോജ്്, ഉഷാ കൃഷ്്ണപിള്ള, കെ.ബി. മധു, വി.സി. അജികുമാര്‍, എസ്്. രാജന്‍, ആര്‍. സുനില്‍കുമാര്‍ (ജോയിന്റ് കണ്‍വീനര്‍) എന്നിവരെയും തെരഞ്ഞെടുത്തു. ന്യൂസ് എഡിറ്റര്‍ കെ.ഡി. ഹരികുമാര്‍, പരസ്യ വിഭാഗം മാര്‍ക്കറ്റിംഗ് മാനേജര്‍ ജോണ്‍ കോര, സി.ബി.സോമന്‍, സുഭാഷ് വാഴൂര്‍, ആര്‍. ഹരിലാല്‍, ടി.എന്‍. രാജന്‍,  ഇ.പി. ജ്യോതി, രഞ്ജിത് മുണ്ടക്കയം, സി.ആര്‍. ശ്യാം, ഗോപന്‍ എന്നിവര്‍ പങ്കെടുത്തു.

    
</TEXT>
</DOC>