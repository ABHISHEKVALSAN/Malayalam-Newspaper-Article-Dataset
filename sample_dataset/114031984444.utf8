<DOC>
<DOCNO>114031984444.utf8</DOCNO>
<TEXT>


           ഉമ്മന്‍ചാണ്ടിയുടേത് വക്രബുദ്ധിയെന്ന് പിണറായി    

Wednesday 19 March 2014 2:10 pm IST

തിരുവനന്തപുരം: അധികാരം നിലനിര്‍ത്താനുള്ള വക്രബുദ്ധിയാണ്  ഉമ്മന്‍ചാണ്ടിയുടേതെന്ന് സിപിഎം സംസ്ഥാന സെക്രട്ടറി പിണറായി വിജയന്‍ പറഞ്ഞു. തെരഞ്ഞെടുപ്പ് ഫലം സര്‍ക്കാരിന്റെ വിലയിരുത്തലാകുമെന്ന മുഖ്യമന്ത്രിയുടെ പരാമര്‍ശം കോണ്‍ഗ്രസിലെ ഒരു വിഭാഗത്തിനുള്ള മുന്നറിയിപ്പാണെന്നും പിണറായി പറഞ്ഞു. പരാജയപ്പെടുമെന്ന് ഉറപ്പുളളതു കൊണ്ടാണ് ഇത്തരം പരാമര്‍ശങ്ങള്‍ ഉമ്മന്‍ ചാണ്ടി ആവര്‍ത്തിക്കുന്നത്.

കേരളത്തില്‍ നിന്ന് ഒരു കോണ്‍ഗ്രസ് നേതാവ് പോലും തെരഞ്ഞെടുപ്പില്‍ വിജയിച്ച് ലോക്‌സഭയിലേക്ക് പോകില്ലെന്നും പിണറായി പറഞ്ഞു. ഇതേസമയം തെരഞ്ഞെടുപ്പില്‍ യുഡിഎഫ് റെക്കോര്‍ഡ് ഭൂരിപക്ഷം നേടുമെന്ന് കെപിസിസി അധ്യക്ഷന്‍ വി.എം. സുധീരന്‍ അവകാശപ്പെട്ടു.

വ്യക്തിഹത്യ നടത്തുന്ന പ്രസ്താവനകള്‍ പാടില്ലെന്ന് നേതാക്കള്‍ക്ക് കര്‍ശന നിര്‍ദ്ദേശം നല്‍കിയിട്ടുണ്ടെന്നും വി.എം സുധീരന്‍ പറഞ്ഞു. യുഡിഎഫ് തെരഞ്ഞെടുപ്പ് പ്രചരണ വെബ്‌സൈറ്റ് ഉദ്ഘാടനചടങ്ങില്‍ സംസാരിക്കുകയായിരുന്നു സുധീരന്‍.
    
</TEXT>
</DOC>