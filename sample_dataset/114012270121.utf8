<DOC>
<DOCNO>114012270121.utf8</DOCNO>
<TEXT>


           സുനന്ദ പുഷ്‌കര്‍ ജീവനൊടുക്കിയതല്ലെന്ന് മകന്‍ ശിവ്‌മേനോന്‍    

Wednesday 22 January 2014 12:12 pm IST

ന്യൂദല്‍ഹി: സുനന്ദ പുഷ്‌കര്‍ ആത്മഹത്യ ചെയ്യില്ലെന്ന് മകന്‍ ശിവ്‌മേനോന്‍. കടുത്ത മാനസിക സമ്മര്‍ദ്ദവും അമിതമായ മരുന്ന് ഉപയോഗവുമാകാം മരണകാരണം. ശശി തരൂരും അമ്മയും ഇഷ്ടത്തോടെയാണ് ജീവിച്ചിരുന്നത്. തരൂര്‍ അമ്മയെ ദേഹോപദ്രവം ഏല്‍പ്പിക്കുകയോ അപായപ്പെടുത്തുകയോ ചെയ്യില്ലെന്നും ശിവ്‌മേനോന്‍ പ്രതികരിച്ചു. 

മാധ്യമങ്ങള്‍ക്ക് നല്‍കിയ പ്രസ്താവനയിലാണ് ശിവ്മേനോന്‍ ഇത്തരത്തില്‍ പ്രതികരിച്ചത്. അമ്മയുടെ മരണത്തെക്കുറിച്ചുള്ള മാധ്യമവാര്‍ത്തകള്‍ തന്നെ തകര്‍ത്തുകളഞ്ഞുവെന്നും ശിവ്‌മേനോന്‍ പറഞ്ഞു. സുനന്ദ പുഷ്‌കറിന്റെ മരണത്തില്‍ വിശദ അന്വേഷണത്തിന് സബ് ഡിവിഷണല്‍ മജിസ്‌ട്രേറ്റ് ഉത്തരവിട്ടിരുന്നു. വിഷം ഉള്ളില്‍ ചെന്നാണ് സുനന്ദ മരിച്ചതെന്ന് പോസ്റ്റുമോര്‍ട്ടം റിപ്പോര്‍ട്ടില്‍ പറയുന്നു. എന്നാല്‍ കേസെടുക്കാന്‍ നിര്‍ദ്ദേശിച്ചിട്ടില്ല. 

ജനുവരി 17ന് ദല്‍ഹിയിലെ ലീലാപാലസ് ഹോട്ടലിലാണ് സുനന്ദയെ മരിച്ച നിലയില്‍ കാണപ്പെട്ടത്. സുനന്ദ പുഷ്‌കറിന്റെ ചിതാഭസ്മം ഗംഗയിലൊഴുക്കി. ശശി തരൂരും സുനന്ദയുടെ മകന്‍ ശിവ് മേനോനും ഉള്‍പ്പെടെ ഹരിദ്വാറിലെത്തിയാണ് ചിതാഭസ്മം നിമജ്ജനം ചെയ്തത്.
    
</TEXT>
</DOC>