<DOC>
<DOCNO>114072818305.utf8</DOCNO>
<TEXT>


           ഇന്ത്യന്‍ വംശജനായ ഇസ്രായേല്‍ സൈനികന്‍ കൊല്ലപ്പെട്ടു    

Monday 28 July 2014 11:04 am IST

ജറുസലേം:  ശനിയാഴ്ച ഗാസയില്‍ ഹമാസ് ഭീകരര്‍ നടത്തിയ റോക്കറ്റാക്രമണത്തില്‍ ഇന്ത്യന്‍ വംശജനായ ഇസ്രായേല്‍ സൈനികന്‍ കൊല്ലപ്പെട്ടു. ബരാക് റാഫേല്‍ ഡെഗോര്‍ക്കര്‍ (27) എന്ന സൈനികന്‍ കൊല്ലപ്പെട്ടതായി ഇസ്രായേല്‍ സൈന്യം ഇന്നലെ സ്ഥിരീകരിച്ചു. ആക്രമണത്തില്‍ ഗുരുതരമായി പരിക്കേറ്റ് ചികിത്സയിലായിരുന്ന ഡെഗോര്‍ക്കര്‍ ശനിയാഴ്ച രാത്രിയാണ് മരിച്ചത്. 

ഇസ്രായേല്‍ ഗാന്‍ യവ്‌നേ സ്വദേശിയായ ഡഗോര്‍ക്കര്‍ സേനയിലെ എഞ്ചിനീയറിംങ് കരുതല്‍ സൈനികാംഗമാണ്. പ്രാദേശിക സൈനികാസ്ഥാനത്ത് വിശ്രമിക്കുന്നതിനിടയില്‍ ഹമാസിന്റെ റോക്കറ്റ് പതിച്ചാണ് മരണം സംഭവിച്ചത്. മുംബൈയില്‍ വേരുള്ള ബെനെ- ഇസ്രായേല്‍ സമുദായത്തില്‍പ്പെട്ടയാളാണ് മരിച്ച ഡെഗോര്‍ക്കര്‍.

    
</TEXT>
</DOC>