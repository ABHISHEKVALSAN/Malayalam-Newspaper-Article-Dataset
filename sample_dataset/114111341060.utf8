<DOC>
<DOCNO>114111341060.utf8</DOCNO>
<TEXT>


           സ്‌കൂളിലെത്തിയ വെള്ളിമൂങ്ങ കൂട്ടികള്‍ക്ക് അത്ഭുതമായി    

Thursday 13 November 2014 9:15 pm IST

        ആലപ്പുഴ: സ്‌കൂളിലെത്തിയ വെള്ളിമൂങ്ങ കുട്ടികള്‍ക്ക് ആവേശമായി. ആലപ്പുഴ വഴിച്ചേരി എംഎംഎ യുപി സ്‌കൂളിലെ നാലാം ക്ലാസ് എ ഡിവിഷനിലാണ് വെള്ളിമൂങ്ങ എത്തിയത്. ക്ലാസ് തുടങ്ങിയപ്പോള്‍ തന്നെ വെള്ളിമൂങ്ങയും ബെഞ്ചില്‍ സ്ഥാനം പിടിച്ചു. പത്രത്തിലും മറ്റുംമാത്രം കണ്ടിട്ടുള്ള പക്ഷിയെ അടുത്തു കണ്ടപ്പോള്‍ കൊച്ചു കൂട്ടുകാര്‍ക്ക് അവേശവുംഅതിലേറെ അത്ഭുതവും. ചിലര്‍ അതിനെ തൊട്ടു നോക്കി. കുട്ടികളുടെ ആവേശത്തെ തുടര്‍ന്ന് എല്ലാവര്‍ക്കും മൂങ്ങയെ കാണുന്നതിനുള്ള സൗകര്യം സ്‌കൂള്‍ അധികൃതര്‍ ഒരുക്കി.പിന്നീട് വനം വകുപ്പില്‍ വിവരം അറിയിച്ചതിനെ തുടര്‍ന്ന് ഉദ്യോഗസ്ഥര്‍ എത്തി വെള്ളിമൂങ്ങയെ ഏറ്റെടുത്തു.
    
</TEXT>
</DOC>