<DOC>
<DOCNO>114100329708.utf8</DOCNO>
<TEXT>


           അമ്യത മെഡിക്കല്‍ സംഘം ജമ്മു കാശ്മീരിലേക്ക് തിരിച്ചു    

Friday 3 October 2014 7:02 pm IST

        കൊച്ചി: അമ്യത ഇന്‍സ്റ്റിട്യൂട്ട് ഓഫ് മെഡിക്കല്‍ സയന്‍സസില്‍ നിന്നും ജമ്മുകാശ്മീരിലേക്ക് തിരിച്ച മെഡിക്കല്‍ സംഘം യാത്ര തിരിച്ചു. യാത്ര എക്‌സൈസ് വകുപ്പു മന്ത്രി കെ. ബാബു ഫ്ലാഗ് ഓഫ് ചെയ്തു. കൊച്ചി മേയര്‍ ടോണി ചമ്മണി, മെഡിക്കല്‍ ഡയറക്ടര്‍ ഡോ:പ്രേംനായര്‍, ബ്രഹ്മചാരി ഡോ:ജഗ്ഗു, എ.എന്‍ രാധാക്യഷ്ണന്‍ എന്നിവര്‍ ചടങ്ങില്‍ പങ്കെടുത്തു.

കാശ്മീരിലേക്ക് കൊണ്ടുപോകുന്ന മരുന്നുകള്‍ മെഡിക്കല്‍ ഡയറക്റ്റര്‍ ഡോ:പ്രേം നായര്‍ കേന്ദ്ര സിവില്‍ ഏവിയേഷന്‍ മന്ത്രി ജി.എം. സിദ്ധേശ്വരയ്ക്കു കൈമാറി. അത്യാധുനിക സംവിധാനങ്ങളുള്ള ടെലിമെഡിസിന്‍, രണ്ട് എമര്‍ജന്‍സി ആംബുലന്‍സ്, എക്കോ കാര്‍ഡിയോഗ്രാഫി, അള്‍ട്രാ സോണോഗ്രാഫി, മൈനര്‍ ഓപ്പറേഷന്‍ തീയറ്റര്‍, ഇലക്‌ട്രോ കാര്‍ഡിയോഗ്രാഫി, ഡേലിവെറി റൂം സൗകര്യം, ലൈറ്റ് മൈക്രോസ്‌കോപ്പി, കാര്‍ഡിയാക് സംവിധാനം, എമര്‍ജന്‍സി യൂണിറ്റ്, എലിപ്പനി, ഡങ്കിപ്പനി, മഞ്ഞപ്പിത്തം തുടങ്ങിയ പകര്‍ച്ച വ്യാധികള്‍ രണ്ടു മിനിറ്റുകൊണ്ട് തിരിച്ചറിഞ്ഞ് ചികിത്സിക്കുന്ന സംവിധാനം, നഴ്‌സുമാര്‍, പാരാമെഡിക്കല്‍ജീവനക്കാര്‍, ഡിസാസ്റ്റര്‍ ടീം എന്നിവരടങ്ങുന്ന സംഘമാണ് കാശ്മീരിലേക്കു യാത്ര തിരിച്ചത്.

ഡിപിറ്റി, പോളിയോ, എം എംആര്‍, ഹെപ്പിറ്റൈറ്റിസ് ബി തുടങ്ങിയ വാക്‌സിനുകള്‍ ദുരന്തപ്രദേശത്തു ആവശ്യമനുസരിച്ചു രോഗികള്‍ക്കു നല്‍കും. ഗാസ്‌ട്രോ സര്‍ജറി വിഭാഗം മേധാവി ഡോ:പുനീത് ധറിന്റെ നേത്യത്വത്തിലുള്ള ഡോക്ടര്‍മാരും, ദന്ത ഡോക്ടര്‍മാരും സംഘത്തിലുണ്ട്. മ്യഗങ്ങളുടെ സംരക്ഷണത്തിനായി മരുന്നുകളും വാക്‌സിനുകളൂമായി വെറ്ററിനറി ഡോക്ടര്‍മാരും സംഘത്തിലുണ്ട്.
    
</TEXT>
</DOC>