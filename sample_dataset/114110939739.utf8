<DOC>
<DOCNO>114110939739.utf8</DOCNO>
<TEXT>


           എം.വി.രാഘവന്റെ നിര്യാണത്തില്‍ പ്രമുഖര്‍ അനുശോചിച്ചു    

Sunday 9 November 2014 11:54 am IST

        കണ്ണൂര്‍: മുന്‍ മന്ത്രി എം.വി.രാഘവന്റെ നിര്യാണത്തില്‍ മുഖ്യമന്ത്രി ഉമ്മന്‍ ചാണ്ടി, പ്രതിപക്ഷ നേതാവ് വി.എസ്.അച്യുതാനന്ദന്‍, സി.പി.എം പോളിറ്റ് ബ്യൂറോ അംഗം കോടിയേരി ബാലകൃഷ്ണന്‍,

കെ.പി.സി.സി പ്രസിഡന്റ് വി.എം.സുധീരന്‍,സിപിഎം സംസ്ഥാന സെക്രട്ടറി പിണറായി വിജയന്‍, സ്പീക്കര്‍ ജി.കാര്‍ത്തികേയന്‍ തുടങ്ങിയ നേതാക്കള്‍ അനുശോചിച്ചു.

സമര്‍ത്ഥനായ രാഷ്ട്രീയ നേതാവായിരുന്നു രാഘവനെന്ന് വി.എസ് അനുസ്മരിച്ചു.തനിക്ക് ശരിയെന്ന് തോന്നുന്നത് നിയമസഭയിലും പുറത്തും ശക്തമായി പറയാന്‍ മടി കാണിക്കാതിരുന്ന നേതാവായിരുന്നു എം.വി.രാഘവനെന്ന് കെ.പി.സി.സി പ്രസിഡന്റ് വി.എം.സുധീരന്‍ പറഞ്ഞു. കേരള രാഷ്ട്രീയത്തിന് അദ്ദേഹം നല്‍കിയ സംഭാവനകള്‍ വിലപ്പെട്ടതാണെന്നും സുധീരന്‍ അനുസ്മരിച്ചു.
    
</TEXT>
</DOC>