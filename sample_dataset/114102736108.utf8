<DOC>
<DOCNO>114102736108.utf8</DOCNO>
<TEXT>


            എംജി കോളജ് കേസ് പിന്‍വലിക്കല്‍: പോലീസ്‌ അസോസിയേഷന്‍ നിവേദനം നല്‍കി    

Monday 27 October 2014 5:42 pm IST

        തിരുവനന്തപുരം: എംജി കോളജില്‍ സിഐയെ വധിക്കാന്‍ ശ്രമിച്ച കേസ് പിന്‍വലിച്ച സംഭവത്തില്‍ പ്രതിഷേധിച്ച് കേരള പോലീസ്‌ അസോസിയേഷന്‍ മുഖ്യമന്ത്രിക്കും ആഭ്യന്തര മന്ത്രിക്കും നിവേദനം നല്‍കി. കേസ് പിന്‍വലിച്ച നടപടി പിന്‍വലിക്കണം എന്നാവശ്യപ്പെട്ടാണ് അസോസിയേഷന്‍ സര്‍ക്കാറിനെ സമീപിച്ചത്. സര്‍ക്കാര്‍ നടപടിയെ ശക്തമായി അപലപിക്കുന്നതായി പൊലീസ് അസോസിയേഷന്‍ സംസ്ഥാന സമിതി അംഗീകരിച്ച പ്രമേയത്തില്‍ വ്യക്തമാക്കി.

പോലീസ്‌ ഉദ്യോഗസ്ഥരുടെ വികാരങ്ങള്‍ മനസ്സിലാക്കാതെ സര്‍ക്കാര്‍ കൈക്കൊള്ളുന്ന ഇത്തരം നടപടികള്‍ ഉദ്യോഗസ്ഥരുടെ ആത്മവിശ്വാസം കെടുത്തും. സ്വതന്ത്രവും നിഷ്പക്ഷവും നീതിയുക്തവുമായ തൊഴില്‍ സാഹചര്യം ഇല്ലാതക്കാനും ഇതിടവരുത്തുമെന്നും പോലീസ്‌
അസോസിയേഷന്‍ വാര്‍ത്താ കുറിപ്പില്‍ വ്യ്കതമാക്കി.

ഇത്തരം കേസുകളില്‍ പോലീസ്‌ ഉദോഗസ്ഥരുടെ ചികില്‍സയ്ക്ക് ആവശ്യമായ ചെലവ് പ്രതികളില്‍നിന്ന് ഈടാക്കുന്നതിന് നിയമ നിര്‍മാണം നടത്തണമെന്ന് അസോസിയേഷന്‍ പ്രമേയത്തില്‍ ആവശ്യപ്പെട്ടു.
    
</TEXT>
</DOC>