<DOC>
<DOCNO>114010365236.utf8</DOCNO>
<TEXT>


           ബെയ്‌റൂട്ടില്‍ സ്‌ഫോടനം: അഞ്ചു പേര്‍ മരിച്ചു    

Friday 3 January 2014 12:26 pm IST

ബെയ്‌റൂട്ട്: ലെബനന്‍ തലസ്ഥാനം ബെയ്‌റൂട്ടിലുണ്ടായ കാര്‍ ബോംബ് സ്‌ഫോടനത്തില്‍ അഞ്ചു പേര്‍ മരിച്ചു. അറുപതോളം പേര്‍ക്കു പരുക്ക്.

സ്‌ഫോടനത്തില്‍ നിരവധി വാഹനങ്ങള്‍ തകര്‍ന്നു. കെട്ടിടങ്ങള്‍ക്കു കേടുപാടു പറ്റി. ഹിസ്ബുള്ളയുടെ ശക്തികേന്ദ്രത്തിലാണു സ്‌ഫോടനം ഉണ്ടായത്.

ഷിയാ-സുന്നി വിഭാഗങ്ങള്‍ തമ്മില്‍ ശക്തമായ ഏറ്റുമുട്ടല്‍ നടക്കുന്ന പ്രദേശം കൂടിയാണിത്.

സ്‌ഫോടനം നടന്ന സ്ഥലത്തു നിന്ന് ഏതാനും വാര അകലെയാണു ഹിസ്ബുള്ളയുടെ രാഷ്ട്രീയകാര്യ ഓഫിസ് സ്ഥിതി ചെയ്യുന്നത്.
    
</TEXT>
</DOC>