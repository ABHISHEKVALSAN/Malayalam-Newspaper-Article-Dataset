<DOC>
<DOCNO>114072517543.utf8</DOCNO>
<TEXT>


           നഴ്‌സുമാരെ നാട്ടിലെത്തിക്കും: മുഖ്യമന്ത്രി    

Friday 25 July 2014 7:39 pm IST

കോട്ടയം: ആഭ്യന്തരകലാപം മൂലം ലിബിയയില്‍ കുടുങ്ങിയിരിക്കുന്ന മലയാളി നഴ്‌സുമാരെ നാട്ടിലെത്തിക്കാനുള്ള എല്ലാ നടപടികളും സ്വീകരിക്കുമെന്നു മുഖ്യമന്ത്രി ഉമ്മന്‍ചാണ്ടി. കാഞ്ഞിരപ്പള്ളിയില്‍ മാധ്യമപ്രവര്‍ത്തകരോടു സംസാരിക്കുകയായിരുന്നു അദ്ദേഹം. 

വ്യോമമാര്‍ഗം യാത്ര സാധ്യമല്ലാത്തതിനാല്‍ നഴ്‌സുമാരെ കരമാര്‍ഗം സമീപരാജ്യങ്ങളിലെത്തിച്ച് അവിടെനിന്നു നാട്ടിലെത്തിക്കാനുള്ള മാര്‍ഗങ്ങളാണ് തേടുന്നത്. ലിബിയയിലുള്ള രണ്ടു നഴ്‌സുമാരുമായി താന്‍ ആശയവിനിമയം നടത്തിയിട്ടുണ്ട്. 

വ്യാഴാഴ്ച ദല്‍ഹിയിലെത്തിയപ്പോള്‍ വിദേശകാര്യമന്ത്രി സുഷമാ സ്വരാജുമായി ഇതുസംബന്ധിച്ചു  ചര്‍ച്ചനടത്തിയെന്നും മുഖ്യമന്ത്രി പറഞ്ഞു. 

    
</TEXT>
</DOC>