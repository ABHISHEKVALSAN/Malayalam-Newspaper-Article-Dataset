<DOC>
<DOCNO>114051700231.utf8</DOCNO>
<TEXT>


           ക്യാപ്റ്റന്‍ കൃഷ്ണന്‍ നായര്‍(93)അന്തരിച്ചു    

Saturday 17 May 2014 10:20 am IST

മുംബൈ:  ലീല ഗ്രൂപ്പ് മുന്‍ ചെയര്‍മാന്‍ ക്യാപ്റ്റന്‍ സി.പി. കൃഷ്ണന്‍ നായര്‍(93)അന്തരിച്ചു. ഇന്നു പുലര്‍ച്ചെ മൂന്നര മണിയ്ക്ക് മുംബൈയിലായിരുന്നു അന്ത്യം. വാര്‍ധക്യ സഹജമായ അസുഖത്തെത്തുടര്‍ന്നു കഴിഞ്ഞ ഒരു മാസമായി ചികിത്സയിലായിരുന്നു.

1957ല്‍ ലീലാ ലെയ്സ് ലിമിറ്റഡ് എന്ന വസ്ത്ര സ്ഥാപനം ആരംഭിച്ചാണു വ്യവസായ രംഗത്തേക്കു ക്യാപ്റ്റന്‍ കൃഷ്ണന്‍ നായര്‍ ചുവടുവയ്ക്കുന്നത്. പിന്നീട് 1986ല്‍ ലീല ഗ്രൂപ്പ് ഓഫ് ഹോട്ടല്‍സ് സ്ഥാപിച്ചു. 2010ല്‍ രാജ്യം പത്മഭൂഷണ്‍ നല്‍കി അദ്ദേഹത്തെ ആദരിച്ചു.

ലീല വെഞ്ച്വര്‍ ഗ്രൂപ്പിന്റെ ഇപ്പോഴത്തെ ചെയര്‍മാനും മാനെജിങ് ഡയറക്ടറുമായ വിവേക് നായരും ലീല വെഞ്ച്വര്‍ ഗ്രൂപ്പ് കോ ചെയര്‍മാനും മാനേജിങ് ഡയറക്ടറുമായ ദിനേശ് നായരും മക്കളാണ്. ലീലയാണു ഭാര്യ.  
    
</TEXT>
</DOC>