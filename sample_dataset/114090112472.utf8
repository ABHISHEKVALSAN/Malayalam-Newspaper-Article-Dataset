<DOC>
<DOCNO>114090112472.utf8</DOCNO>
<TEXT>


           വര്‍ഷം     

Monday 1 September 2014 9:50 pm IST

രഞ്ജിത് ശങ്കര്‍ സംവിധാനം ചെയ്യുന്ന ചിത്രത്തില്‍ മമ്മൂട്ടി നായകന്‍. വര്‍ഷം എന്ന് പേരിട്ടിരിക്കുന്ന ചിത്രത്തില്‍ മംത മോഹന്‍ദാസും ആശ ശരത്തുമാണ് നായികമാര്‍. യുവ ഡോക്ടറായ ജയശ്രീ എന്ന കഥാപാത്രത്തെയാണ് മംത ചിത്രത്തില്‍ അവതരിപ്പിക്കുന്നത്. മമ്മൂട്ടിയുടെ ഭാര്യയായി ആശ ശരത് അഭിനയിക്കുന്നു. ചെറുകിട വ്യവസായിയുടെ റോളിലാണ് മമ്മൂട്ടി ചിത്രത്തിലെത്തുന്നത്. ടി.ജി. രവി, സുധീര്‍ കരമന, ഹരീഷ് പെരാടി, ഇര്‍ഷാദ്. ജയരാജ് വാര്യര്‍, സജിത മഠത്തില്‍, മുത്തുമണി തുടങ്ങിയവരാണ് മറ്റ് കഥാപാത്രങ്ങളെ അവതരിപ്പിക്കുന്നത്. രഞ്ജിത് ശങ്കറിന്റെ പ്രൊഡക്ഷന്‍ ഹൗസായ ഡ്രീംസ് എന്‍ ബിയോണ്ടും മമ്മൂട്ടിയുടെ പ്ലേഹൗസും ചേര്‍ന്നാണ് വര്‍ഷം നിര്‍മിക്കുന്നത്. ഛായാഗ്രഹണം: സുജിത് വാസുദേവ്, സംഗീതം: ബിജിപാല്‍. ചിത്രീകരണം ഓഗസ്റ്റില്‍ തൃശൂരില്‍ ആരംഭിക്കും. ഒക്ടോബറില്‍ വര്‍ഷം പ്രദര്‍ശനത്തിനെത്തും.
    
</TEXT>
</DOC>