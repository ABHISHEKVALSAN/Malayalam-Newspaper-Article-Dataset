<DOC>
<DOCNO>114111441385.utf8</DOCNO>
<TEXT>


           പന്മന മനയില്‍ എസ്ബിവിഎസ് സ്‌കൂള്‍ ഓവറോള്‍ നേടി     

Friday 14 November 2014 9:52 pm IST

        ചവറ: ചവറ സബ് ജില്ല അത്‌ലറ്റിക് മീറ്റില്‍ 354 പോയിന്റോടെ പന്മന മനയില്‍ ശ്രീബാലഭട്ടാരക വിലാസം സംസ്‌കൃത ഹയര്‍ സെക്കന്ററി സ്‌കൂള്‍ ഓവറോള്‍ ചാമ്പ്യന്‍ ഷിപ്പ് നേടി. തുടര്‍ച്ചയായി ആറാം തവണയാണ് ഈ സ്‌കൂള്‍ ഓവറോള്‍ ചാമ്പ്യന്‍ഷിപ്പ് നേടുന്നത്. സീനിയര്‍, ജൂനിയര്‍ ആണ്‍കുട്ടികള്‍ പെണ്‍കുട്ടികളുടെ വിഭാഗത്തിലും സബ് ജൂനിയര്‍ ആണ്‍കുട്ടികള്‍ പെണ്‍കുട്ടികള്‍ എന്നീ വിഭാഗത്തിലുമാണ് ഓവറോള്‍ ചാമ്പ്യന്‍ഷിപ്പ് കരസ്ഥമാക്കിയത്. കൂടാതെ സീനിയര്‍ ജൂനിയര്‍ വിഭാഗത്തില്‍ സാദിഖ്, മുംതാസ്, അരുണ്‍ എന്നി വിദ്യാര്‍ത്ഥികള്‍ വ്യക്തിഗത ചാമ്പ്യന്‍മാരുമായി. കായികാധ്യാപികയായ സക്കിനയുടെ പരിശ്രമത്തിലാണ് സ്‌കൂളിന് ഈ നേട്ടം കൊയ്യാനായത്. സ്‌കൂള്‍ അങ്കണത്തില്‍ നടന്ന ചടങ്ങില്‍ കുട്ടികളെയും കായികാധ്യാപികയെയും പിടിഎ അനുമോദിച്ചു.
    
</TEXT>
</DOC>