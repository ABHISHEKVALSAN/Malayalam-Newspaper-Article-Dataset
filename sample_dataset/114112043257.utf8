<DOC>
<DOCNO>114112043257.utf8</DOCNO>
<TEXT>


           ടി.ഒ സൂരജിന്റെ അനധികൃത സ്വത്തിനെ കുറിച്ച് അന്വേഷണം നടത്തണം: വി.എസ്    

Thursday 20 November 2014 12:31 pm IST

        തിരുവനന്തപുരം: അനധികൃത സ്വത്ത് സമ്പാദിച്ച കേസില്‍ പൊതുമരാമത്ത് സെക്രട്ടറി ടി.ഒ സൂരജിനെ അടിയന്തരമായി സസ്‌പെന്റ് ചെയ്ത് അന്വേഷണം നടത്തണമെന്ന് പ്രതിപക്ഷ നേതാവ് വി.എസ് അച്യുതാനന്ദന്‍.

ഭരണപക്ഷത്തെ ഒരു പ്രമുഖ കക്ഷി സൂരജിനെ രക്ഷിക്കാന്‍ ശ്രമിക്കുകയാണെന്നും വി.എസ് ആരോപിച്ചു. ഇത് പ്രതിഷേധാര്‍ഹമാണ്. മാറാട് കേസിലും കളമശ്ശേരി ഭൂമി തട്ടിപ്പ് കേസിലും സൂരജ് ആരോപണവിധേയനാണ്. ആരോപണങ്ങള്‍ ശരിവെക്കുന്നതാണ് കോടികളുടെ അനധികൃത സമ്പാദ്യമെന്നും വി.എസ് പറഞ്ഞു.

സുധീരനെ ബാറുകാര്‍ പണം കൊണ്ട് അഭിഷേകം ചെയ്യുകയാണെന്ന് വി.എസ് പറഞ്ഞു. സുധീരന്റെ ജനപക്ഷ യാത്ര ബാറുകാരില്‍ നിന്നും പണം വാങ്ങിയാണെന്ന് അദ്ദേഹം ആരോപിച്ചു.
    
</TEXT>
</DOC>