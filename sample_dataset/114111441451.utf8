<DOC>
<DOCNO>114111441451.utf8</DOCNO>
<TEXT>


           സഹ. മേഖലയിലെ  നിക്ഷേപകര്‍ക്ക്  ഇന്‍ഷുറന്‍സ്  പരിഗണനയില്‍: മന്ത്രി     

Friday 14 November 2014 10:28 pm IST

        കല്‍പ്പറ്റ: സഹകരണ മേഖലയിലെ നിക്ഷേകര്‍ക്ക് ഇന്‍ഷൂറന്‍സ് പദ്ധതി പരിഗണനയിലെന്ന് മന്ത്രി സി എന്‍ ബാലകൃഷ്ണന്‍. 61-ാമത് സഹകരണ വാരാഘോഷത്തിന്റെ സംസ്ഥാനതല ഉദ്ഘാടനം നിര്‍വ്വഹിക്കുകയായിരുന്നു അദ്ദേഹം. നിക്ഷേപകര്‍ക്ക് സുരക്ഷിതമായ സംവിധാനങ്ങള്‍ ഏര്‍പ്പെടുത്തുന്നതിന്റെ ഭാഗമായാണിത്.

നിക്ഷേപകര്‍ക്ക് യഥാസമയം പണം തിരികെ നല്‍കുന്നതടക്കമുള്ള കാര്യങ്ങളില്‍ വേണ്ടത്ര ശ്രദ്ധ ചെലുത്തേണ്ടതുണ്ട്. സഹകരണമേഖലയിലെത്തുന്ന പാവപ്പെട്ടവരുടെ പണം അവര്‍ക്ക് ഉപകാരപ്രദമായ രീതിയില്‍ തന്നെ വിനിയോഗിക്കണം. മന്ത്രി പറഞ്ഞു.

എം വി ശ്രേയാംസ്‌കുമാര്‍ എം എല്‍ എ അധ്യക്ഷനായിരുന്നു. സഹകരണ യൂണിയന്‍ സംസ്ഥാന ചെയര്‍മാന്‍ അഡ്വ. എന്‍. ദാമോദരന്‍ നായര്‍, നഗരസഭാ ചെയര്‍മാന്‍ പി പി ആലി, മില്‍മ ചെയര്‍മാന്‍ പി ടി ഗോപാലക്കുറുപ്പ്, മിനറല്‍ ഡെവലപ്പ്‌മെന്റ് കോര്‍പറേഷന്‍ ചെയര്‍മാന്‍ പി പി എ കരീം തുടങ്ങിയവര്‍ സംസാരിച്ചു.
    
</TEXT>
</DOC>