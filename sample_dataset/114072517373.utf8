<DOC>
<DOCNO>114072517373.utf8</DOCNO>
<TEXT>


           അമര്‍നാഥ് യാത്ര: അടുത്തസംഘം പുറപ്പെട്ടു    

Friday 25 July 2014 12:45 am IST

ജമ്മു: അമര്‍നാഥ്  ക്ഷേത്രദര്‍ശനത്തിനായുള്ള ഇരുപത്തിയെട്ടാമത് തീര്‍ത്ഥാടക സംഘം  യാത്രതിരിച്ചു. 1045 അംഗങ്ങള്‍ ഉള്ളതില്‍ 628 പുരുഷന്മാരും 219 സ്ത്രീകളും 5  കുട്ടികളുമാണുള്ളത്. 28 വാഹനങ്ങളിലായി പോലീസ് സംരക്ഷണത്തിലാണ് യാത്ര.

ഭഗ്‌വതി  നഗറില്‍ നിന്നും ഇന്നലെ രാവിലെ 4.50നു യാത്രതിരിച്ച സംഘം  വൈകുന്നേരത്തോടെ  ആദ്യ ഇടത്താവളമായ ബതലിലെ പഹല്‍ഗാമില്‍ എത്തിച്ചേര്‍ന്നതായി പോലീസ്  വൃത്തങ്ങള്‍ അറിയിച്ചു.

ഇതോടെ ഈ വര്‍ഷം ദര്‍ശനത്തിനായി എത്തുന്ന  തീര്‍ത്ഥാടകരുടെ എണ്ണം 49205 ആകും.
    
</TEXT>
</DOC>