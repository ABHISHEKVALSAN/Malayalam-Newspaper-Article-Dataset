<DOC>
<DOCNO>114071514691.utf8</DOCNO>
<TEXT>


           പി.എസ്.സി നിയമനങ്ങള്‍ പരമാവധി ഒരു വര്‍ഷത്തിനുള്ളില്‍: മുഖ്യമന്ത്രി    

Tuesday 15 July 2014 12:06 pm IST

തിരുവനന്തപുരം: പി.എസ്.സി നിയമനങ്ങള്‍ പരമാവധി ഒരു വര്‍ഷത്തിനുള്ളില്‍ പൂര്‍ത്തിയാക്കാന്‍ ഉദ്ദേശിക്കുന്നെന്ന് മുഖ്യമന്ത്രി ഉമ്മന്‍ചാണ്ടി. നിയമസഭയിലാണ് അദ്ദേഹം ഈ കാര്യം അറിയിച്ചത്.

പിഎസ്‌സി നിയമനങ്ങള്‍ കഴുയുന്നതും വേഗത്തിലാക്കുമെന്നും ഒരു വര്‍ഷത്തിനകം ഇതിന്‍ മേലുള്ള നടപടികള്‍ പൂര്‍ത്തിയാക്കാനാണ് ഉദ്ദേശിക്കുന്നതെന്നും അദ്ദേഹം പറഞ്ഞു.

കൂടാതെ എല്‍.ഡി.സി റാങ്ക് ലിസ്റ്റിന്റെ കാലാവധി നീട്ടുന്നതിലെ കാര്യങ്ങള്‍ പി.എസ്.സിയുമായി ചര്‍ച്ച നടത്തും. പുതിയ ഒഴിവുകള്‍ റിപ്പോര്‍ട്ട് ചെയ്യാന്‍ വകുപ്പുകള്‍ക്ക് കര്‍ശന നിര്‍ദേശം നല്‍കിയിട്ടുണ്ടെന്നും മുഖ്യമന്ത്രി നിയമസഭയെ അറിയിച്ചു.
    
</TEXT>
</DOC>