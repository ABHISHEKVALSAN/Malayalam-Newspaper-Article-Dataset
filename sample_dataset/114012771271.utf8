<DOC>
<DOCNO>114012771271.utf8</DOCNO>
<TEXT>


           മഹാന്മാരുടെ സന്ദേശങ്ങള്‍ ജീവിതത്തില്‍ പകര്‍ത്തണം: സ്വാമി ചിദാനന്ദപുരി    

Monday 27 January 2014 10:50 pm IST

        തൃപ്പൂണിത്തുറ: സ്വാമി വിവേകാനന്ദന്‍, അയ്യങ്കാളി, സ്വാമി നിര്‍മ്മലാനന്ദഗിരി എന്നിവരുടെ 150-ാ‍ം ജന്മവാര്‍ഷികം നാം ആചരിക്കുമ്പോള്‍ ഇവരുടെ സന്ദേശങ്ങള്‍ ജീവിതത്തില്‍ പകര്‍ത്തുകയും, ആചരിക്കുകയും വേണമെന്ന്‌ സ്വാമി ചിദാനന്ദപുരി പറഞ്ഞു. 
തൃപ്പൂണിത്തുറയില്‍ നടന്ന ഹിന്ദുമാഹാസംഗമത്തില്‍ അനുഗ്രഹ പ്രഭാഷണം നടത്തുകയായിരുന്നു സ്വാമി. മഹത്തുകളുടെ സന്ദേശം ഉള്‍കൊണ്ടാല്‍ സനാതനധര്‍മ്മം കൂടുതല്‍ ശോഭിക്കുമെന്നും സ്വാമി പറഞ്ഞു. സംഗമം കവി വൈക്കം രാമചന്ദ്രന്‍ ഉദ്ഘാടനം ചെയ്തു. കെ.ജയചന്ദ്രന്‍ അദ്ധ്യക്ഷത വഹിച്ചു. നവീന്‍കേശവ്‌, നവീന്‍ശിവന്‍ എന്നിവര്‍ സംസാരിച്ചു.
    
</TEXT>
</DOC>