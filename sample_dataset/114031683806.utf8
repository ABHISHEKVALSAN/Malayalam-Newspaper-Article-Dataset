<DOC>
<DOCNO>114031683806.utf8</DOCNO>
<TEXT>


           പാക്കിസ്ഥാനില്‍ ക്ഷേത്രം ആക്രമിച്ചു, ധര്‍മ്മശാല കത്തിച്ചു    

Sunday 16 March 2014 10:00 pm IST

        കറാച്ചി: പാക്കിസ്ഥാനിലെ തെക്കന്‍ സിന്ധില്‍ ഹിന്ദുക്ഷേത്രം ആക്രമിച്ചു, ധര്‍മ്മശാലകത്തിച്ചു. 
ഖുറാനെ അവഹേളിച്ചെന്നാരോപിച്ചായിരുന്നു ഒരു സംഘം ക്ഷേത്രം ആക്രമിച്ചത്‌. ഖുറാന്‍ കത്തിച്ചെന്നാരോപിച്ച്‌ ഒരു ഹിന്ദുവിെ‍ന്‍റ വീടു അക്രമികള്‍ വളഞ്ഞു. സുരക്ഷാ സൈനികരെത്തി വെടിയുതിര്‍ത്തും കണ്ണീര്‍ വാതകം പ്രയോഗിച്ചുമാണ്‌ അക്രമികളെ തുരത്തിയത്‌. സ്ഥലത്ത്‌ കര്‍ഫ്യൂ ഏര്‍പ്പെടുത്തി. 
ഖുറാന്‍ കത്തിച്ചെന്നു പറയുന്നയാള്‍ ലഹരിക്കടിമയാണ്‌. ലര്‍ക്കാനയിലെ ഹിന്ദുക്കള്‍ക്ക്‌ മറ്റൊരു മതവിശ്വാസിയുടെ വിശുദ്ധ ഗ്രന്ഥത്തെ അവഹേളിക്കാന്‍ ഒരിക്കലും കഴിയില്ല. ഹിന്ദു പഞ്ചായത്ത്‌ മേധാവി കല്‍പ്പനാ ദേവി പറഞ്ഞു. ഒരാള്‍ ഖുറാന്‍കത്തിച്ചെന്ന്‌ വാര്‍ത്ത പരന്നയുടന്‍ മദ്രസകളിലെ കുട്ടികള്‍ സംഘം ചേര്‍ന്നിറങ്ങി. ജിന്ന ബാഗിലെ ക്ഷേത്രം ആക്രമിച്ച്‌അതിനോടനുബന്ധിച്ചുള്ളധര്‍മശാല കത്തിക്കുകയായിരുന്നു. ഭൂട്ടോ കുടുംബത്തിെ‍ന്‍റ ശക്തി കേന്ദ്രങ്ങളിലൊന്നാണ്‌ ലര്‍ക്കാന.
    
</TEXT>
</DOC>