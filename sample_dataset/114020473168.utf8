<DOC>
<DOCNO>114020473168.utf8</DOCNO>
<TEXT>


           കെപിബി സുവര്‍ണ്ണജൂബിലി ആഘോഷം ഇന്ന്‌     

Tuesday 4 February 2014 8:53 pm IST

        കോട്ടയം: കേരളത്തിലെ ആദ്യത്തെ ഐഎന്‍എസ്‌ അക്രെഡിറ്റഡ്‌ ഏജന്‍സിയായ കെപിബിയുടെ സുവര്‍ണ്ണജൂബിലി ആഘോഷം ഇന്ന്‌ വൈകുന്നേരം 6.30ന്‌ കൊച്ചി റമഡ റിസോര്‍ട്ടില്‍ നടക്കും. മലയാള മനോരമ എക്സിക്യൂട്ടീവ്‌ എഡിറ്റര്‍ ജേക്കബ്‌ മാത്യു ഉദ്ഘാടനം ചെയ്യും. മാതൃഭൂമി ഡയറക്ടര്‍ ശ്രേയാംസ്കുമാര്‍ മുഖ്യപ്രഭാഷണം നടത്തും. 
പരസ്യമേഖലയിലെ പ്രമുഖര്‍ നയിക്കുന്ന പാനല്‍ചര്‍ച്ച റ്റാപ്‌റൂട്ട്‌ ഇന്ത്യ ചെയര്‍മാനും കോ ഫൗണ്ടറുമായ ആഗ്നെലോ ഡയസ്‌, ഏജീസ്‌ മീഡിയ ഗ്രൂപ്പ്‌ വിസിയം ഇന്ത്യന്‍ സബ്‌ കോണ്‍ടിനെന്റ്‌ മാനേജിംഗ്‌ ഡയറക്ടര്‍ എസ്‌. യേശുദാസ്‌, വര്‍ഗീസ്‌ ചാണ്ടി എന്നിവര്‍ ചര്‍ച്ച നയിക്കും. എക്സ്ചേഞ്ച്‌ 4 മീഡിയ പബ്ലീഷറും എഡിറ്റര്‍ ഇന്‍ ചീഫുമായ അനുരാഗ്‌ ബത്ര മോഡറേറ്ററായിരിക്കും. 
    
</TEXT>
</DOC>