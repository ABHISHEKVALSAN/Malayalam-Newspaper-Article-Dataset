<DOC>
<DOCNO>114070612805.utf8</DOCNO>
<TEXT>


           ഇറാഖ്: 1600 ഇന്ത്യാക്കാര്‍ക്ക് മടക്ക ടിക്കറ്റ് നല്‍കി     

Sunday 6 July 2014 11:04 pm IST

        ന്യൂദല്‍ഹി: ആഭ്യന്തരയുദ്ധം രൂക്ഷമായ ഇറാഖില്‍ നിന്ന് തിരിച്ചുവരാന്‍  1600 ഇന്ത്യാക്കാര്‍ക്ക് കൂടി വിമാന ടിക്കറ്റ് നല്‍കിയതായി വിദേശകാര്യ മന്ത്രാലയ വക്താവ് സയ്യദ് അക്ബറുദ്ദീന്‍ അറിയിച്ചു.  ഇറാഖില്‍ കുടുങ്ങിക്കിടക്കുന്ന ഇന്ത്യാക്കാരുമായി ഫോണില്‍ ബന്ധപ്പെടുന്നുണ്ട്. 486 പേരുമായി സംസാരിച്ചതായും അക്ബറുദ്ദീന്‍ പറഞ്ഞു.
200 ഇന്ത്യാക്കാരെ കൂടി ഇന്നലെ നാട്ടിലെത്തിച്ചു.  രണ്ടുദിവസത്തിനിടയില്‍ എയര്‍ ഇന്ത്യയുടെ പ്രത്യേക വിമാനങ്ങളില്‍ 200 പേരെ കൂടി കൊണ്ടുവരും. ഇവരെ ഇറാഖില്‍ പലയിടത്തായി സുരക്ഷിതസ്ഥാനങ്ങളില്‍ പാര്‍പ്പിച്ചിരിക്കുകയാണ്. കഴിഞ്ഞദിവസം  ഇറാഖില്‍ നിന്ന് 45 മലയാളികളടക്കം 46  നഴ്‌സുമാരെ രക്ഷപ്പെടുത്തി കൊച്ചിയിലെത്തിച്ചിരുന്നു.
    
</TEXT>
</DOC>