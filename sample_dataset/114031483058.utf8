<DOC>
<DOCNO>114031483058.utf8</DOCNO>
<TEXT>


           കാണാതായ വിമാനത്തിനായി ഇന്ത്യന്‍ മഹാസമുദ്രത്തില്‍ തിരച്ചില്‍ ആരംഭിച്ചു    

Friday 14 March 2014 12:28 pm IST

ക്വാലാലംപൂര്‍: കാണാതായ വിമാനത്തിനുള്ള തിരച്ചില്‍ ഊര്‍ജ്ജിതമാക്കി.  ഇതിന്റെ ഭാഗമായി അമേരിക്കന്‍ നാവികസേനയുടെ സഹായത്തോടെ ഇന്ത്യന്‍ മഹാസമുദ്രത്തില്‍ തിരച്ചില്‍ ആരംഭിച്ചിട്ടുണ്ട്.

നേരത്തെ യു.എസ് പ്രതിരോധ വിദഗ്ധരും വ്യോമ വിദഗ്ധരും ഇന്ത്യന്‍ മഹാസമുദ്രത്തില്‍ വിമാനം പതിച്ചിട്ടുണ്ടെന്ന് നിഗമനം നടത്തിയിരുന്നു. ഇതേ തുടര്‍ന്നാണ്് ഇവിടെ തിരിച്ചില്‍ തുടങ്ങിയിരിക്കുന്നത്.

ചൈനയിലേക്കുള്ള യാത്രക്കിടയിലാണ് മലേഷ്യന്‍ എയര്‍ലൈന്‍സ് കാണാതായത്. അതേസമയം വിമാനം അപ്രത്യക്ഷമായതിന് പിന്നില്‍ ഉയിഗറിന്റെ സാന്നിദ്ധ്യവും സംശയിക്കപ്പെടുന്നു.  യാത്രിക്കാരില്‍ ഭൂരിപക്ഷവും ചൈനാക്കാരാണെന്നതാണ് ഉയിഗറിന്റെ അട്ടിമറി ശ്രമത്തിലേക്ക് വിരല്‍ ചൂണ്ടുന്നത്.

ചൈനയിലെ പ്രാദേശിക വിഘടനവാദ സംഘടനയാണ് ഉയിഗര്‍. പാക്കിസ്ഥാന്റെ സൈനിക പരിശീലനവും ഈ സംഘത്തിന് ലഭിച്ചിട്ടുണ്ട്. അഞ്ചു ഇന്ത്യാക്കരടക്കം 239 യാത്രക്കാരാണ് മലേഷ്യന്‍ വിമാനത്തിലുണ്ടായിരുന്നത്.
    
</TEXT>
</DOC>