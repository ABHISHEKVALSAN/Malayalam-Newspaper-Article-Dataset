<DOC>
<DOCNO>114052703312.utf8</DOCNO>
<TEXT>


           തെര. തോല്‍വി സിപിഐയെ വേട്ടയാടുന്നു: ദിവാകരന്‍    

Tuesday 27 May 2014 7:40 pm IST

        ആലപ്പുഴ: കഴിഞ്ഞ ലോക്സഭാ തെരഞ്ഞെടുപ്പിലുണ്ടായ തോല്‍വി സിപിഐയെ ഇപ്പോഴും വേട്ടയാടുകയാണെന്ന്‌ മുന്‍ മന്ത്രി സി. ദിവാകരന്‍. സി.കെ. ചന്ദ്രപ്പന്‍ സ്മാരക മെറിറ്റ്‌ ഈവനിങ്‌ ഉദ്ഘാടനം ചെയ്യുകയായിരുന്നു അദ്ദേഹം. 

ഇടതുപക്ഷ പ്രസ്ഥാനങ്ങള്‍ക്ക്‌ കനത്ത തിരിച്ചടിയാണ്‌ തെരഞ്ഞെടുപ്പിലുണ്ടായത്‌. ഇതില്‍ നിന്ന്‌ പാഠം ഉള്‍ക്കൊള്ളാന്‍ എല്ലാ പാര്‍ട്ടികളും തയാറാകണം. സിപിഐ തീര്‍ച്ചയായും തെരഞ്ഞെടുപ്പ്‌ പരാജയം ഉള്‍ക്കൊണ്ട്‌ കൂടുതല്‍ മികവിനായി പ്രവര്‍ത്തിക്കുമെന്നും അദ്ദേഹം പറഞ്ഞു. സര്‍ക്കാരുകളുടെ തെറ്റായ നയങ്ങള്‍ക്കെതിരെ പോരാട്ടം തുടരും. ബി. നസീര്‍ അധ്യക്ഷത വഹിച്ചു.

    
</TEXT>
</DOC>