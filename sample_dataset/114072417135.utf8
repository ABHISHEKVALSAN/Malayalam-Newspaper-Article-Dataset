<DOC>
<DOCNO>114072417135.utf8</DOCNO>
<TEXT>


           തൊഴിലാളി ശക്തി രാഷ്ട്രപുരോഗതിക്ക് നിര്‍ണായകം: ബിഎംഎസ്     

Thursday 24 July 2014 12:51 am IST

        കൊച്ചി: തൊഴിലാളി ശക്തി രാഷ്ട്രപുരോഗതിക്ക് നിര്‍ണായകമാണെന്നും രാഷ്ട്രപുരോഗതിക്കായി തൊഴിലാളികള്‍ സമര്‍പ്പണമനോഭാവത്തോടെ ജോലി ചെയ്യണമെന്നും അതിലൂടെ നവ്യമായ രാഷ്ട്രം കെട്ടിപ്പടുക്കണമെന്നും ബിഎംഎസ് സംസ്ഥാന സെക്രട്ടറി എന്‍.കെ. മോഹന്‍ദാസ് പറഞ്ഞു. സ്ഥാപനദിനത്തോടനുബന്ധിച്ച് കൊച്ചി മേഖലാ കമ്മറ്റിയുടെ ആഭിമുഖ്യത്തില്‍ നേവല്‍ബേസില്‍ നടന്ന പൊതുസമ്മേളനം ഉദ്ഘാടനം ചെയ്ത് സംസാരിക്കുകയായിരുന്നു അദ്ദേഹം.  

ഭാരതത്തിലെ തൊഴിലാളി പ്രസ്ഥാനങ്ങളുടെ അമരത്തിരിക്കുന്ന ബിഎംഎസിന് പ്രത്യേകിച്ച് പ്രതിരോധ മേഖലയുടെ ഈറ്റില്ലമായ നേവല്‍ബേസ് പോലുള്ള മര്‍മ്മപ്രധാനമായ ഭാഗങ്ങളില്‍ വളരെ വലിയ ഉത്തരവാദിത്തമാണ് ഉള്ളതെന്ന് അദ്ദേഹം ചൂണ്ടിക്കാട്ടി. പൊതുസമ്മേളനത്തിന് മുന്നോടിയായി നൂറുകണക്കിന് പ്രവര്‍ത്തകര്‍ പങ്കെടുത്ത പ്രകടനം നടന്നു 

ജില്ലാ ജോയിന്റ് സെക്രട്ടറി കെ.കെ. വിജയന്‍, മേഖലാ പ്രസിഡന്റ് സന്തോഷ് പോള്‍, നേവല്‍ബേസ് യൂണിയന്‍ സെക്രട്ടറി പി.ബി. സുജിത്, മാക്‌സി ഡിഡാക്കസ്, എം. ജോസഫ, എസ്.എം. ഷാജി, സി.എച്ച്. നസീര്‍ തുടങ്ങിയവര്‍ പ്രസംഗിച്ചു. പ്രകടനത്തിന് സി.എല്‍. മാനുവല്‍, ജോസി, എസ്.എം. ഷൈബി, എന്‍.ആര്‍. പ്രസാദ്, വി.വിജയന്‍ തുടങ്ങിയവര്‍ നേതൃത്വം നല്‍കി. 

പൂക്കാരന്‍മുക്കില്‍ സുന്ദരേശകമ്മത്ത് പതാക ഉയര്‍ത്തി. മാര്‍ക്കറ്റ് ചുറ്റി പ്രകടനത്തോടെ ആലപ്പി പാര്‍സല്‍ ഓഫീസിന് മുന്നില്‍ സമ്മേളനം എറണാകുളം മേഖലാ സെക്രട്ടറി സജിത്ത് ബോള്‍ഗാട്ടി ഉദ്ഘാടനം ചെയ്തു. റിബിന്‍ റാം, ഗോപാലകൃഷ്ണന്‍, സുധീഷ്, ഗോപാലകൃഷ്ണ കമ്മത്ത് എന്നിവര്‍ പങ്കെടുത്തു. 

നോര്‍ത്ത് റെയില്‍വേ കവാടത്തില്‍നിന്നും പതാക ഉയര്‍ത്തി നഗരംചുറ്റി പ്രകടനത്തോടെ സൗത്ത് റെയില്‍വേ കവാടത്തിലെ പൊതുസമ്മേളനത്തില്‍ ബിഎംഎസ് സംസ്ഥാന സമിതിയംഗം ടി.എസ്. രാജീവ് ഉദ്ഘാടനം ചെയ്തു. പി.സി. ജോസഫ്, ടി.ആര്‍. ഹരിദാസ്, സജിത്ത്, എസ്. മോഹനന്‍ എന്നിവര്‍ സംബന്ധിച്ചു. 

പാലാരിവട്ടം ജംഗ്ഷനില്‍നിന്നും ടൂവീലര്‍ പ്രകടനത്തോടെ ഏഷ്യാനെറ്റ്, തമ്മനം വഴി വൈറ്റിലയില്‍ എത്തിച്ചേര്‍ന്ന് തുടര്‍ന്ന് നടന്ന സമ്മേളനത്തില്‍ ടി.കെ. ദീപക് ഉദ്ഘാടനം നിര്‍വഹിച്ചു. ചടങ്ങില്‍ സജിത്ത് ബോള്‍ഗാട്ടി, റിബിന്‍ റാം, ബിജു എരൂര്‍, ബിജു ഏഷ്യാനെറ്റ്, ഗോപി ഇടപ്പള്ളി എന്നിവര്‍ പങ്കെടുത്ത് സംസാരിച്ചു. 

രാവിലെ 8ന് പുന്നയ്ക്കല്‍ ക്ഷേത്രത്തിന് മുന്നില്‍നിന്ന് പതാക ഉയര്‍ത്തിയശേഷം പ്രകടനമായി എത്തി കലൂര്‍ ജംഗ്ഷനില്‍ എത്തിച്ചേര്‍ന്നു. സമ്മേളനം ജെ. വിനോദ് കുമാര്‍ ഉദ്ഘാടനം ചെയ്തു. ചടങ്ങില്‍ എ.ബി. അനില്‍ കുമാര്‍, അന്‍വര്‍ഖാന്‍, സി.ജി. രാജഗോപാല്‍ എന്നിവര്‍ പങ്കെടുത്തു. 

ആലുവ മേഖലയില്‍ വിവിധ സ്ഥലങ്ങളില്‍ പ്രകടനവും പൊതുസമ്മേളനവും നടന്നു. ആലുവ മുനിസിപ്പല്‍ കമ്മറ്റിയുടെ ആഭിമുഖ്യത്തില്‍ നടന്ന പൊതുസമ്മേളനം ആലുവ പ്രൈവറ്റ് ബസ്‌സ്റ്റാന്റില്‍ ബിഎംഎസ് ജില്ലാ പ്രസിഡന്റ് എ.ഡി. ഉണ്ണികൃഷ്ണന്‍ ഉദ്ഘാടനം ചെയ്തു. കെ.ആര്‍. സുരേഷ് അധ്യക്ഷത വഹിച്ചു. പി.ആര്‍. രഞ്ജിത്ത്, വി.പി. മുഹമ്മദ്കുഞ്ഞ്, പി.സി.അനി തുടങ്ങിയവര്‍ പ്രസംഗിച്ചു. 

കടുങ്ങല്ലൂര്‍ പഞ്ചായത്ത് കമ്മറ്റിയുടെ ആഭിമുഖ്യത്തില്‍ സിഎംആര്‍എല്‍ കമ്പനിഗേറ്റില്‍ നടന്ന സമ്മേളനം ബിഎംഎസ് ജില്ലാ ജോയിന്റ് സെക്രട്ടറി ധനീഷ് നീര്‍ക്കോട് ഉദ്ഘാടനം ചെയ്തു. വിദ്യാര്‍ത്ഥികള്‍ക്കുള്ള പഠനോപകരണവിതരണം മേഖലാ വൈസ് പ്രസിഡന്റ് എന്‍.പി. പ്രഭാകരന്‍ നിര്‍വഹിച്ചു. യോഗത്തില്‍ ബിഎംഎസ് പഞ്ചായത്ത് പ്രസിഡന്റ് സി.ആര്‍. രാജേഷ് അധ്യക്ഷത വഹിച്ചു. എം.കെ. ചന്ദ്രന്‍, എ.കെ. ദിലീപ് കുമാര്‍ എന്നിവര്‍ പ്രസംഗിച്ചു. 

ആലങ്ങാട് പഞ്ചായത്തില്‍ പീടികപ്പടി ജംഗ്ഷനില്‍ നടന്ന സമ്മേളനം ആര്‍എസ്എസ് താലൂക്ക് ബൗദ്ധിക് പ്രമുഖ് എം.സി. ഷിജു ഉദ്ഘാടനം ചെയ്തു. വി.കെ. ഷിബു അധ്യക്ഷത വഹിച്ചു. സി.എ. അനി, എ.കെ. ഷാജി, സി.പി. സുജിത് എന്നിവര്‍ സംസാരിച്ചു. 

കരുമാലൂര്‍ പഞ്ചായത്ത് കമ്മറ്റിയുടെ ആഭിമുഖ്യത്തില്‍ നടന്ന സമ്മേളനം എന്‍ജിഒസംഘ് ജില്ലാ സെക്രട്ടറി പി.ആര്‍. സുനില്‍ ഉദ്ഘാടനം ചെയ്തു. പി.എം. ബാബു അധ്യക്ഷത വഹിച്ചു. കെ.ആര്‍. സുരേഷ്, സുബ്രഹ്മണ്യന്‍ എന്നിവര്‍ പ്രസംഗിച്ചു. 

എടത്തല പഞ്ചായത്ത് കമ്മറ്റിയുടെ ആഭിമുഖ്യത്തില്‍ നടന്ന സമ്മേളനം നൊച്ചിമ വിശ്വകര്‍മ്മ ഹാളില്‍ നടന്നു. ബിഎംഎസ് ജില്ലാ ജോയിന്റ് സെക്രട്ടറി ധനീഷ് നീര്‍ക്കോട് ഉദ്ഘാടനം ചെയ്തു. എം.പി. സിദ്ധാര്‍ത്ഥന്‍ അധ്യക്ഷത വഹിച്ചു. വി.കെ. അനികുമാര്‍, പി.എസ്. വിശ്വംഭരന്‍, പി.കെ. ചന്ദ്രന്‍ എന്നിവര്‍ പ്രസംഗിച്ചു. 

കീഴ്മാട് പഞ്ചായത്ത് കമ്മറ്റിയുടെ ആഭിമുഖ്യത്തില്‍ നടന്ന സമ്മേളനം ജിടിഎന്‍ കമ്പനിഗേറ്റി നടന്നു. ആര്‍എസ്എസ് താലൂക്ക് കാര്യവാഹ് എസ്. ശ്രീനാഥ് ഉദ്ഘാടനം ചെയ്തു. പി.ആര്‍. രഞ്ജിത്ത് അധ്യക്ഷത വഹിച്ചു. ഇ.ജി. ജയപ്രകാശ്, കുഞ്ഞുമോന്‍ എന്നിവര്‍ പ്രസംഗിച്ചു. 

ചൂര്‍ണിക്കര പഞ്ചായത്ത് കമ്മറ്റിയുടെ ആഭിമുഖ്യത്തില്‍ നടന്ന സമ്മേളനം ബിഎംഎസ് ആലുവ മേഖലാ പ്രസിഡന്റ് വി.എം. ഗോപി ഉദ്ഘാടനം ചെയ്തു. കെ.വി. അനില്‍, പി.വി. ഉദയ്ബാബു എന്നിവര്‍ പ്രസംഗിച്ചു. 
ചെങ്ങമനാട് പഞ്ചായത്ത് കമ്മറ്റിയുടെ ആഭിമുഖ്യത്തില്‍ ദേശം കവലയില്‍ നടന്ന സമ്മേളനം ബിഎംഎസ് മേഖലാ വൈസ് പ്രസിഡന്റ് അഡ്വ. എം.പി. സുദര്‍ശനകുമാര്‍ ഉദ്ഘാടനം ചെയ്തു. വി.എം. ഗോപി, എം.കെ. ഭാസ്‌ക്കരന്‍, ഉണ്ണികൃഷ്ണന്‍ എന്നിവര്‍ പ്രസംഗിച്ചു. 

തൃക്കാക്കര മുനിസിപ്പല്‍ പരിധിയില്‍ എന്‍പിഒഎല്ലിന്റെ മുമ്പില്‍ മുനിസിപ്പല്‍ കമ്മറ്റി സെക്രട്ടറി സി.വിശ്വനാഥന്റെ പതാക ഉയര്‍ത്തി. എന്‍പിഒഎല്‍ യൂണിറ്റിലെ കോണ്‍ട്രാക്ട് തൊഴിലാളികള്‍ മിഠായി വിതരണം നടത്തി. പാട്ടുപുരയ്ക്കല്‍ ഓട്ടോ യൂണിറ്റിന്റെ പരിധിയില്‍ അഞ്ച് സ്ഥലങ്ങളിലും തോപ്പില്‍ ഹെഡ്‌ലോഡ് യൂണിറ്റിലും പതാക ഉയര്‍ത്തി. പടമുകളില്‍ പുതുതായി തുടങ്ങിയ ഓട്ടോ യൂണിറ്റിലും മുനിസിപ്പല്‍ സെക്രട്ടറി പതാക ഉയറത്തി. വൈകിട്ട് 3.30ന് എന്‍പിഒഎല്ലിന് മുന്നില്‍നിന്നും പ്രകടനം ആരംഭിച്ച് എന്‍ജിഒ സര്‍ക്കിളില്‍ സമാപിച്ചു. സമാപനയോഗത്തില്‍ ബി. ഹരി അധ്യക്ഷത വഹിച്ചു. മുനിസിപ്പല്‍ സെക്രട്ടറി സി.വിശ്വനാഥന്‍ സ്വാഗതം പറഞ്ഞു. കളമശ്ശേരി മേഖലാ ജോയിന്റ് സെക്രട്ടറി വിജി യോഗം ഉദ്ഘാടനം ചെയ്തു. എന്‍ജിഒ സംഘ് ജില്ലാ പ്രസിഡന്റ് വി.കെ. വിനയകുമാര്‍, എ.കെ.പ്രദീപ് സംസാരിച്ചു. 

ചെല്ലാനം പഞ്ചായത്ത് കമ്മറ്റിയുടെ ആഭിമുഖ്യത്തില്‍ ബൈക്ക് റാലിയും പൊതുസമ്മേളനവും നടന്നു. ചെല്ലാനം അന്നാനിലയം ഓഡിറ്റോറിയത്തില്‍ നടന്ന സമ്മേളനം ബിഎംഎസ് ജില്ലാ ജോയിന്റ് സെക്രട്ടറി കെ.കെ. വിജയന്‍ ഉദ്ഘാടനം ചെയ്തു. പഞ്ചായത്ത് കമ്മറ്റി പ്രസിഡന്റ് ജോസി ആന്റണി അധ്യക്ഷത വഹിച്ചു. ബിഎംഎസ് മേഖലാ പ്രസിഡന്റ് സന്തോഷ് പോള്‍ മുഖ്യപ്രഭാഷണം നടത്തി. നവീന്‍ കുമാര്‍, ശിവന്‍ ഇത്തിപ്പറമ്പ് എന്നിവര്‍ പ്രസംഗിച്ചു. കെ.കെ. സുരേഷ് സ്വാഗതവും ആന്റണി കൈതവളപ്പില്‍ നന്ദിയും പറഞ്ഞു. 

ഏലൂര്‍ മുനിസിപ്പല്‍ കമ്മറ്റിയുടെ ആഭിമുഖ്യത്തില്‍ പ്രകടനവും സമ്മേളനവും നടന്നു. ടിസിസി ഗേറ്റില്‍നിന്നും നടത്തിയ പ്രകടനത്തില്‍ സ്ത്രീകളടക്കം നൂറുകണക്കിന് പ്രവര്‍ത്തകര്‍ പങ്കെടുത്തു. ഫാക്ട് ടൈംഗേറ്റില്‍ നടന്ന പൊതുസമ്മേളനത്തില്‍ ബിഎംഎസ് ഏലൂര്‍ മുനിസിപ്പല്‍ കമ്മറ്റി പ്രസിഡന്റ് പി. ഗോപകുമാര്‍ അധ്യക്ഷത വഹിച്ചു. ബിഎംഎസിന്റെ സംസ്ഥാന പ്രചാരകന്‍ സി.വി. രാജേഷ് ഉദ്ഘാടനം ചെയ്തു. ബിഎംഎസ് ജില്ലാ സെക്രട്ടറി ആര്‍. രഘുരാജ് മുഖ്യപ്രഭാഷണം നടത്തി. ബിഎംഎസ് മേഖലാ പ്രസിഡന്റ് ടി.ഡി. ജോഷി, സെക്രട്ടറി ടി.എ. വേണുഗോപാല്‍, ബിഎംഎസ് മുനിസിപ്പല്‍ കമ്മറ്റി സെക്രട്ടറി കെ. ശിവദാസ് എന്നിവര്‍ പങ്കെടുത്തു. പ്രകടനത്തിന് ആര്‍. സുരേഷ് കുമാര്‍, ആര്‍. സജികുമാര്‍, എം.ജി. ശിവശങ്കരന്‍, എന്‍.പി. ശങ്കരന്‍കുട്ടി, പി. വിജയകുമാര്‍, കെ.വി. മുരളീധരന്‍, വി.കെ. സന്തോഷ്, എ.ഡി. അനില്‍ കുമാര്‍, പി.ബി. മുരളി, കെ.ആര്‍. ശ്രീകുമാര്‍, കെ.എസ്. ഷിബു എന്നിവര്‍ നേതൃത്വം നല്‍കി. 

    
</TEXT>
</DOC>