<DOC>
<DOCNO>114031282430.utf8</DOCNO>
<TEXT>


           കാണാതായ മലേഷ്യന്‍ എയര്‍ലൈന്‍സിനെ റഡാര്‍ ട്രാക്ക് ചെയ്തെന്ന വാര്‍ത്ത തെറ്റ്    

Wednesday 12 March 2014 12:30 pm IST

ക്വാലാലംപൂര്‍: കാണാതായ മലേഷ്യന്‍ എയര്‍ലൈന്‍സിനെ റഡാറിന് ട്രാക്ക് ചെയ്യാന്‍ കഴിഞ്ഞു എന്ന വാര്‍ത്ത മലേഷ്യന്‍  എയര്‍ വ്യോമസേനാ മേധാവി തള്ളികളഞ്ഞു.

കഴിഞ്ഞ ദിവസം മലേഷ്യയിലെ മലാക്കാ കടലിടുക്കില്‍ വിമാനം കണ്ടത്തെിയതായി മലേഷ്യന്‍ പത്രം ബെറീറ്റ ഹെറെയ്ന്‍ റിപ്പോര്‍ട്ട് ചെയ്തിരുന്നു.

എന്നാല്‍ ഇത്തരൊരു പ്രസ്താവന സൈന്യം നടത്തിയിട്ടില്ലെന്ന് വ്യോമസേനാ മേധാവി റോഡ്‌സാലി പ്രസ്താവനയിലൂടെ അറിയിച്ചു. ഇന്ത്യക്കാരുള്‍പ്പടെ 239 യാത്രക്കാരുമായി എംഎച്ച്370 എന്ന  കപ്പല്‍ കാണാതായത് ഏറെ ദുരൂഹത സൃഷ്ടിച്ചിട്ടുണ്ട്. കപ്പലിലും വിമാനങ്ങളിലുമായി വിപുലമായി നടത്തി വരുന്ന തിരച്ചില്‍ ഇന്ന് അഞ്ചാം ദിവസത്തേക്ക് കടന്നിട്ടുണ്ട്.

ഇതുവരേയും ബോയിംഗ് 777 എന്ന വിമാനം കണ്ടെത്താനായിട്ടില്ല. 34 വിമാനങ്ങളും 40 കപ്പലുകളും 10 രാജ്യങ്ങളില്‍ നിന്നുള്ള സംഘങ്ങളുമാണ് വിമാനത്തിന് വേണ്ടി തിരച്ചില്‍ നടത്തുന്നത്. അതേ സമയം പരിശോധന നടന്നുകൊണ്ടിരിക്കുന്ന സ്ഥലങ്ങളുടെ പരിധി ഇരട്ടിയാക്കിയതായി മലേഷ്യന്‍ അതോറിറ്റി അറിയിച്ചു.

മലേഷ്യക്കും വിയറ്റ്‌നാമിനുമിടയിലുള്ള സമുദ്ര മേഖലയും മലേഷ്യയിലെ വനമേഖലയുമായി ഇതുവരെ തെരച്ചില്‍ നടത്തിരുന്നത്. വിമാനം ക്വാലാലംപൂരിലേക്ക് തിരിച്ച് പറന്നിരിക്കാമെന്ന റഡാര്‍ സന്ദേശങ്ങളിലെ സൂചനകളെ തുടര്‍ന്നാണ് തെരച്ചില്‍ ആന്‍ഡമാന്‍ സമുദ്രത്തിലേക്ക് നീട്ടിയത്.
    
</TEXT>
</DOC>