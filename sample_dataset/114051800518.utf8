<DOC>
<DOCNO>114051800518.utf8</DOCNO>
<TEXT>


           സഹാറ കേസ്: സുപ്രീംകോടതി പുതിയ ബഞ്ച് രൂപീകരിച്ചു    

Sunday 18 May 2014 1:05 pm IST

ന്യൂദല്‍ഹി: സഹാറാ കേസ് പരിഗണിക്കാന്‍ സുപ്രീംകോടതി പുതിയ ബഞ്ച് രൂപീകരിച്ചു. ജസ്റ്റിസുമാരായ ടി. എസ് താക്കൂര്‍, എ. കെ സിക്രിം എന്നിവരടങ്ങിയ പുതിയ ബഞ്ചിനാണ് രൂപം നല്‍കിയിരിക്കുന്നത്. നേരത്തേ ജസ്റ്റിസ് കെ. എസ് രാധാകൃഷ്ണനും ജസ്റ്റിസ് കെ. എസ് കഹാറുമടങ്ങുന്ന ബഞ്ചാണ് കേസ് പരിഗണിച്ചിരുന്നത്.

ജസ്റ്റിസ് രാധാകൃഷ്ണന്‍ വിരമിക്കുകയും ജസ്റ്റിസ് കഹാര്‍ കേസില്‍ നിന്ന് പിന്‍മാറുകയും ചെയ്തതോടെയാണ് പുതിയ ബഞ്ചിന് രൂപം നല്‍കിയത്. കേസ് പരിഗണിച്ചപ്പോള്‍ തനിക്ക് കടുത്ത സമ്മര്‍ദം നേരിടേണ്ടി വന്നുവെന്ന് ജസ്റ്റിസ് രാധാകൃഷ്ണന്‍ വെളിപ്പെടുത്തിയിരുന്നു. നാളെ മുതല്‍ പുതിയ ബഞ്ച് കേസ് പരിഗണിക്കും.
    
</TEXT>
</DOC>