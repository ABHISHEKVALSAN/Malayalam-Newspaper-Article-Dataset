<DOC>
<DOCNO>114041190931.utf8</DOCNO>
<TEXT>


           മീനപ്പൂര മഹോത്സവം ഭക്തിസാന്ദ്രമായി    

Friday 11 April 2014 9:15 pm IST

        കൂത്താട്ടുകുളം: നാടെങ്ങും ഭഗവതിക്ഷേത്രത്തില്‍ മീനപ്പൂര മഹോത്സവം കിഴകൊമ്പിലും ഒലിയപ്പുറത്തും പകല്‍പ്പൂരം ഇന്ന്‌. ഒലിയപ്പുറം ഭഗവതിക്ഷേത്രത്തിലെ മീനപ്പൂര മഹോത്സവത്തിന്റെ ഭാഗമായി പുലര്‍ച്ചെ 5-ന്‌ അഭിഷേകം, ഗണപതിഹോമം, ഉഷപൂജ, വിശേഷാല്‍ പൂജകള്‍, 7.30-ന്‌ തോട്ടുചാലില്‍ ബോലോനാഥിന്‌ ഗജകേസരിപ്പട്ടം സമര്‍പ്പണം, 8-ന്‌ മൂന്ന്‌ ഗജവീരന്‍മാര്‍ അണിനിരക്കുന്ന ശ്രീബലി എഴുന്നുള്ളത്ത്‌, ഉച്ചകഴിഞ്ഞ്‌ 3 -ന്‌ കാഴ്ച ശ്രീബലി, 3 30-ന്‌ പൈറ്റക്കുളത്തുനിന്നും അമ്മന്‍കുടം,കാവടി, വിവിധ താളമേളങ്ങള്‍, പമ്പമേളം , മയിലാട്ടം, ചെണ്ടമേളം, ആട്ടക്കാവടി, തുടങ്ങിയവയുടെ അകമ്പടിയോടെ താലപ്പൊലിയേന്തിയ വീട്ടമ്മമാരും, ബാലികാബാലന്‍മാരും അണിനിരക്കുന്ന ഘോഷയാത്ര വടകര വഴി ഒലിയപ്പുറത്ത്‌ എത്തിച്ചേരും.
തുടര്‍ന്ന്‌ മൂന്ന്‌ ഗജവീരന്‍മാര്‍ അണിനിരന്ന്‌ ആലവട്ടം,മുത്തുക്കുട, വെഞ്ചാമരം തുടങ്ങിയ ചമയങ്ങളോടുകൂടി ദേവിയെ ക്ഷേത്രത്തിലേക്ക്‌ എഴുന്നള്ളിക്കും 7- 30 ന്‌ ചുറ്റുവിളക്ക്‌, കളമെഴുത്തുംപാട്ടും വിശേഷാല്‍ ദീപാരാധന രാത്രി 8. 30 ന്‌ പാഞ്ചാലി സ്വയംവരം ചാക്യാര്‍കൂത്ത്‌ 10 ന്‌ എതിരേല്‍പ്പ്‌, വെടിക്കെട്ട്‌, പുലര്‍ച്ചെ 1 ന്‌ മുടിയേറ്റ്‌. നാളെ പതിവ്‌ ഉത്സവചടങ്ങുകള്‍ക്ക്‌ പുറമെ രാത്രി 9 ന്‌ പത്തനംതിട്ട മുദ്രയുടെ മായക്കോട്ടാരം നാടകം. കിഴകൊമ്പ്‌ ഭഗവതിക്ഷേത്രത്തില്‍ ഇന്ന്‌ രാവിലെ 6 ന്‌ മഹാഗണപതിഹോമം, 10 ന്‌ പകല്‍പ്പൂരം പുറപ്പാട്‌ കരിയിലക്കാട്ട്‌ മഠത്തില്‍നിന്നും മില്ലും പടി വി എസ്‌ എസ്‌ ശാഖയില്‍നിന്നും കിഴകൊമ്പ്‌ എ. കെ. വി. എം. എസ്‌ ശാഖയില്‍ നിന്നും കാവടി കുംഭകുടം, താലപ്പൊലി, ഘോഷയാത്രകള്‍ ക്ഷേത്രാങ്കണത്തിലേക്ക്‌. 11 30 ന്‌ ശാസ്താവിന്‌ ഒറ്റക്കലശം , 12- 30ന്‌ കാവടി കുംഭകുടം അഭിഷേകം. ഉച്ചകഴിഞ്ഞ്‌ പൂരഇടി 2 -ന്‌ പാനതുള്ളല്‍ 3 -ന്‌ ചാന്തഭിഷേകം, രാത്രി 9 -ന്‌ ചങ്ങനാശ്ശേരി അണിയറയുടെ മധുരിക്കും ഓര്‍മ്മകളെ നാടകം . 12 30 ന്‌ ഗരുഡന്‍ പറവ , തുടര്‍ന്ന്‌ കൂട്ടപ്പറവയ്ക്കു ശേഷം ദേവിയെ തിരിച്ചെഴുന്നുള്ളിക്കല്‍ പുലര്‍ച്ചെ 4 -30 ന്‌ ആറാട്ട്‌, കൊടിയിറക്ക്‌ നാളെ രാത്രി 12- ന്‌ വലിയഗുരുതിക്ക്‌ ശേഷം ദേവിയെ കരിയിലക്കാട്ട്‌ മഠത്തിലേക്ക്‌ തിരികെ എഴുന്നുള്ളിക്കല്‍ പാലക്കുഴ; ഭഗവതിക്ഷേത്രത്തില്‍ ഇന്ന്‌ രാവിലെ 10 -ന്‌ ചാക്യാര്‍ക്കൂത്ത്‌, ഉച്ചകഴിഞ്ഞ്‌ 3- ന്‌ താലപ്പൊലി ഘോഷയാത്ര , 3 -30 ന്‌ പൂര ഇടി, മഞ്ഞള്‍ അഭിഷേകം, 4 -ന്‌ തെക്കെനടയിലെ ദീപാരാധന, 4-30 ന്‌ അത്താഴപൂജയും വടക്കേനടയിലെ ദീപാരാധന തുടങ്ങിയവയുമുണ്ട്‌.
    
</TEXT>
</DOC>