<DOC>
<DOCNO>114052101637.utf8</DOCNO>
<TEXT>


           ആനന്ദി ബെന്‍ പട്ടേല്‍ ഗുജറാത്ത്‌ മുഖ്യമന്ത്രി    

Wednesday 21 May 2014 9:54 pm IST

ഗാന്ധിനഗര്‍: നരേന്ദ്ര മോദിയുടെ രാജിയെത്തുടര്‍ന്ന്‌ റവന്യൂ മന്ത്രിയും മുതിര്‍ന്ന ബിജെപി നേതാവുമായ ആനന്ദി ബെന്‍ പട്ടേലിനെ ഗുജറാത്ത്‌ മുഖ്യമന്ത്രിയായി തെരഞ്ഞെടുത്തു. ആനന്ദി ഇന്ന്‌ സത്യപ്രതിജ്ഞ ചെയ്ത്‌ സ്ഥാനമേല്‍ക്കും. ഗാന്ധിനഗറിലെ മഹാത്മാ മന്ദിറില്‍ നടക്കുന്ന ചടങ്ങില്‍ എല്‍.കെ. അദ്വാനി, പാര്‍ട്ടി അധ്യക്ഷന്‍ രാജ്നാഥ്‌ സിംഗ്‌, അരുണ്‍ ജെയ്റ്റ്ലി, മധ്യപ്രദേശ്‌ മുഖ്യമന്ത്രി ശിവരാജ്‌ സിംഗ്‌ ചൗഹാന്‍, ഗോവ മുഖ്യമന്ത്രി മനോഹര്‍ പരീഖര്‍, ഛത്തീസ്ഗഢ്‌ മുഖ്യമന്ത്രി രമണ്‍ സിംഗ്‌, എന്‍ഡിഎ ഘടകക്ഷി നേതാക്കളായ പ്രകാശ്‌ സിംഗ്‌ ബാദല്‍, ഉദ്ധവ്‌ താക്കറെ എന്നവര്‍ പങ്കെടുക്കും.
ഇന്നലെ ഉച്ചയ്ക്ക്‌ മൂന്നു മണിയോടെ ചേര്‍ന്ന ബിജെപി നിയമസഭാ കക്ഷിയോഗത്തില്‍ ആനന്ദിയെ നിയമസഭാ കക്ഷി നേതാവായി തിരഞ്ഞെടുത്തു. കേന്ദ്ര നിരീക്ഷകന്‍ തവര്‍ചന്ദ്‌ ഗെലോട്ടിെ‍ന്‍റ സാന്നിധ്യത്തിലായിരുന്നു നിയമസഭാ കക്ഷിയോഗം. ഗുജറാത്തിെ‍ന്‍റ ആദ്യ വനിതാ മുഖ്യമന്ത്രിയാണ്‌ എഴുപത്തിമൂന്നുകാരിയായ ആനന്ദി ബെന്‍ പട്ടേല്‍. 
യോഗത്തില്‍ ആനന്ദി വികാര തീവ്രതയോടെയാണ്‌ പ്രസംഗിച്ചത്‌. മോദിക്കും മുഴുവന്‍ എംഎല്‍എമാര്‍ക്കും നന്ദി പറഞ്ഞ അവര്‍ ഗുജറാത്ത്‌ വികസനത്തിെ‍ന്‍റ പാതയില്‍ തുടരുമെന്ന്‌ ജനങ്ങള്‍ക്ക്‌ ഉറപ്പു നല്‍കി. മോദി നയിച്ച മാതൃകയില്‍ ഭരണം തുടരുമെന്നും അവര്‍ പറഞ്ഞു. ഗാന്ധിനഗര്‍ ടൗണ്‍ ഹാളില്‍ നടന്ന യോഗത്തില്‍ മോദിയും പങ്കെടുത്തിരുന്നു.
    
</TEXT>
</DOC>