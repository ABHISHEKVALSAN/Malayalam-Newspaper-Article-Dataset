<DOC>
<DOCNO>114041391296.utf8</DOCNO>
<TEXT>


           തെരഞ്ഞെടുപ്പ് പ്രചരണം: പത്തനംതിട്ടയിലും ഇടുക്കിയിലും വീഴ്ച വന്നിട്ടില്ലെന്ന് ചെന്നിത്തല    

Sunday 13 April 2014 2:43 pm IST

കൊച്ചി: തെരഞ്ഞെടുപ്പിന്റെ ഭാഗമായി പത്തനംതിട്ടയിലും ഇടുക്കിയിലും നടന്ന കോണ്‍ഗ്രസിന്റെ പ്രചരണത്തില്‍ യാതൊരു വിധത്തിലുള്ള വീഴ്ച്ചയും വന്നിട്ടില്ലെന്ന് ആഭ്യന്തര മന്ത്രി രമേശ് ചെന്നിത്തല.

രണ്ടിടത്തും കോണ്‍ഗ്രസ് നേതാക്കള്‍ സജീവമായി പ്രവര്‍ത്തിച്ചു. ഇതു സംബന്ധിച്ച് ചീഫ് വിപ്പ് പി സി ജോര്‍ജ് നടത്തിയ പ്രസ്താവനകള്‍ കോണ്‍ഗ്രസ് പ്രവര്‍ത്തകരെ നിരാശരാക്കുന്നതാണെന്നും ചെന്നിത്തല പറഞ്ഞു.

ആത്മവീര്യം കെടുത്തുന്ന പ്രസ്താവനകളില്‍ നിന്ന് ജോര്‍ജ് ഒഴിഞ്ഞു നില്‍ക്കണമെന്നും പരാതികളുള്ളവര്‍ അത് പാര്‍ട്ടി വേദികളിലാണ് ഉന്നയിക്കേണ്ടതെന്നും ചെന്നിത്തല പറഞ്ഞു.

ഇടുക്കിയില്‍ കോണ്‍ഗ്രസ് വേണ്ടവിധം പ്രവര്‍ത്തിച്ചില്ലെന്ന കേരളാ കോണ്‍ഗ്രസ് എം ജനറല്‍ സെക്രട്ടറി ഫ്രാന്‍സിസ് ജോര്‍ജിന്റെ ആരോപണവും ചെന്നിത്തല തള്ളി.
    
</TEXT>
</DOC>