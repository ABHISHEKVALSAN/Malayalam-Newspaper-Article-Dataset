<DOC>
<DOCNO>114100931303.utf8</DOCNO>
<TEXT>


           പ്രവേശന ടിക്കറ്റിലെ ഫോണ്‍ നമ്പര്‍ തെറ്റ്; പരീക്ഷാര്‍ത്ഥികള്‍ കുഴങ്ങുന്നു    

Thursday 9 October 2014 9:22 pm IST

        ചേര്‍ത്തല: ഉദ്യോഗാര്‍ത്ഥികളെ അവതാളത്തിലാക്കി പിഎസ്‌സിയുടെ ചതി തുടരുന്നു. ശനിയാഴ്ച നടക്കുന്ന ആലപ്പുഴ ജില്ലയുടെ ലാസ്റ്റ് ഗ്രേഡ് സര്‍വ്വന്റ്‌സ് പരീക്ഷയ്ക്ക് ജില്ലയുടെ വിവിധ ഭാഗങ്ങളില്‍ നിന്ന് അപേക്ഷിച്ച ഉദ്യോഗാര്‍ത്ഥികള്‍ക്ക് പരീക്ഷാ കേന്ദ്രങ്ങള്‍ വിദൂര സ്ഥലങ്ങളിലാണ് ഏര്‍പ്പെടുത്തിയിട്ടുള്ളത്. പരീക്ഷാ കേന്ദ്രം എവിടെയെന്ന് വ്യക്തമായ വിവരം നല്‍കുവാനായി ഫോണ്‍ നമ്പര്‍ പ്രവേശന ടിക്കറ്റില്‍ നല്‍കുന്നത് പതിവാണ്.

എന്നാല്‍ പ്രവേശനടിക്കറ്റിലെ നമ്പറില്‍ വിളിച്ച ഉദ്യോഗാര്‍ത്ഥികള്‍ക്ക് ഈ നമ്പര്‍ നിലവിലില്ലെന്ന മറുപടിയാണ് ലഭിച്ചത്. കൊട്ടാരക്കര വേണ്ടാര്‍ എസ്‌വിഎം മോഡല്‍ എച്ച്എസ്എസ്‌ലെ ഫോണ്‍ നമ്പര്‍ 0474 2417070 എന്നാണ് പ്രവേശന ടിക്കറ്റില്‍ രേഖപ്പെടുത്തിയിരിക്കുന്നത്. ഇതില്‍ വിളിച്ച ഉദ്യോഗാര്‍ത്ഥികളാണ് പരീക്ഷാ കേന്ദ്രം എവിടെയെന്നറിയാതെ കുഴയുന്നത്.
    
</TEXT>
</DOC>