<DOC>
<DOCNO>114102936691.utf8</DOCNO>
<TEXT>


           പോലീസ് ജീപ്പിടിച്ച് ബംഗാളി യുവാവിന് ഗുരുതര പരിക്ക്    

Wednesday 29 October 2014 9:14 pm IST

        ആലപ്പുഴ: പോലീസ് ജീപ്പിടിച്ച് ബംഗാളിയായ യുവാവിന് ഗുരുതര പരിക്ക്. ഇയാളെ വണ്ടാനം മെഡിക്കല്‍ കോളേജ് ആശുപത്രിയില്‍ പ്രവേശിപ്പിച്ചു. പശ്ചിമബംഗാള്‍ മിഡ്‌നാപൂര്‍ ബര്‍ണാറ്റസ് ഹൗസില്‍ സുഭല്‍ അലീഷ (30)യ്ക്കാണ് പരിക്കേറ്റത്. ബുധനാഴ്ച വൈകിട്ട് മൂന്നിന് കണ്ണന്‍വര്‍ക്കി പാലത്തിന് സമീപമായിരുന്നു അപകടം. ഇയാള്‍ സഞ്ചരിച്ചിരുന്ന ബൈക്കില്‍ പിന്നില്‍ നിന്ന് വന്ന പോലീസ് ജീപ്പിടിക്കുകയായിരുന്നു. എന്നാല്‍ പോലീസ് ജീപ്പ് നിര്‍ത്താതെ പോയി. നാട്ടുകാരാണ് ഇയാളെ ആശുപത്രിയില്‍ പ്രവേശിപ്പിച്ചത്.
    
</TEXT>
</DOC>