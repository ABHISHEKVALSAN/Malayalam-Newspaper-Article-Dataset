<DOC>
<DOCNO>114051299072.utf8</DOCNO>
<TEXT>


           വോട്ടര്‍മാര്‍ക്കും കമ്മീഷനും മോദിയുടെ അഭിനന്ദനം    

Monday 12 May 2014 10:16 pm IST

        ന്യൂദല്‍ഹി: പതിനാറാം ലോക്സഭയിലേക്കുള്ള വോട്ടെടുപ്പ്‌ വിജയകരമായി പൂര്‍ത്തിയാക്കിയതിന്‌ നരേന്ദ്രമോദി ജനങ്ങള്‍ക്കും തെരഞ്ഞെടുപ്പ്‌ കമ്മീഷനും നന്ദി പറഞ്ഞു. ട്വിറ്ററില്‍ മോദി ഇങ്ങനെ കുറിച്ചു: "ഈ സുദീര്‍ഘമായ തെരഞ്ഞെടുപ്പ്‌ നടപടികളില്‍ തുടര്‍ച്ചയായി പങ്കുകൊണ്ട്‌ വിജയകരമാക്കിയ ജനങ്ങള്‍ക്കും തെരഞ്ഞെടുപ്പ്‌ കമ്മീഷനും സുരക്ഷാ ജീവനക്കാര്‍ക്കും അഭിനന്ദനം അറിയിക്കുന്നു". 
മറ്റൊരു ട്വിറ്ററില്‍ അദ്ദേഹം ഇങ്ങനെ എഴുതി: "ഞാന്‍ പോയിടത്തെല്ലാം ജനങ്ങളുമായി സംവദിച്ചു. അവരുടെ വികാരം അറിയാന്‍ സോഷ്യല്‍ മീഡിയകളും എന്നെ സഹായിച്ചു". 
വേറെയൊരു ട്വീറ്റ്‌ ഇങ്ങനെയായിരുന്നു: "ഇന്ന്‌ ഇന്ത്യ ഒരിക്കല്‍ക്കൂടി വിജയിച്ചു. ബാലറ്റിന്റെ ശക്തി വിജയിച്ചു, ജനാധിപത്യത്തിന്റെ വികാരം പരമപ്രധാനമായി പ്രതിഫലിച്ചു". 
    
</TEXT>
</DOC>