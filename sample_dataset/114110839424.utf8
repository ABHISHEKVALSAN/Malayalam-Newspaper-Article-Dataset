<DOC>
<DOCNO>114110839424.utf8</DOCNO>
<TEXT>


           മദ്യനയം: സര്‍ക്കാരിനെയും പാര്‍ട്ടിയെയും രൂക്ഷമായി വിമര്‍ശിച്ച് കെ. മുരളീധരന്‍    

Saturday 8 November 2014 2:11 pm IST

തിരുവനന്തപുരം: പുതിയ മദ്യനയത്തെ രൂക്ഷമായി വിമര്‍ശിച്ച് ഭരണകക്ഷി എംഎല്‍എ കൂടിയായ കെ. മുരളീധരന്‍ രംഗത്ത്. ബാര്‍ വിഷയത്തില്‍ അഴിമതി നടന്നതിന് കാരണം പ്രായോഗികതയില്ലാത്ത മദ്യനയം കൊണ്ടു വന്നതാണ്. 418 ബാറുകള്‍ പൂട്ടാനുള്ള തീരുമാനം പ്രായോഗികമല്ലെന്ന് ചൂണ്ടിക്കാട്ടിയവരെ മനഃപ്പൂര്‍വം മദ്യലോബിയുടെ ഭാഗമാക്കാനുള്ള ശ്രമം കോണ്‍ഗ്രസ് പാര്‍ട്ടിയിലും മുന്നണിയിലും നടന്നതായും മുരളീധരന്‍ ആരോപിച്ചു.
നിലവാരമില്ലായ്മ ആരോപിച്ച് ബാറുകള്‍ പൂട്ടുന്നത് കേരളത്തില്‍ അപ്രായോഗികമാണെന്നും ഈ നയം വിജയിക്കാന്‍ ബുദ്ധിമുട്ടുണ്ടെന്നും ചൂണ്ടിക്കാട്ടിയവരെയാണ് മദ്യലോബിയുടെ വക്താക്കളെന്ന് ആക്ഷേപിച്ച് ഒതുക്കാന്‍ ശ്രമിച്ചത്. ബാര്‍ കോഴ ആരോപണത്തിലേക്ക് സര്‍ക്കാരിനെ വലിച്ചിഴച്ചതും മദ്യനയത്തിലുണ്ടായ പാളിച്ചയാണെന്ന് മുരളീധരന്‍ പറഞ്ഞു.
    
</TEXT>
</DOC>