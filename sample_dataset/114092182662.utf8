<DOC>
<DOCNO>114092182662.utf8</DOCNO>
<TEXT>


           സഭാ നേതാവാകാതെ മന്‍മോഹന്‍; നേതാവായി പസ്വാനും    

Sunday 21 September 2014 10:12 am IST

        ലോക്സഭയില്‍ സഭാനാഥന്‍ സ്പീക്കറാണെങ്കിലും സഭാ നേതാവ്‌ എന്ന്‌ വിശേഷിക്കപ്പെടുന്നത്‌ സാധാരണ പ്രധാനമന്ത്രിമാരെയാണ്‌. നെഹ്‌റുവും മൊറാര്‍ജിയും ഇന്ദിരയും വാജ്പേയിയും രാജീവും ഒക്കെ അവരവരുടെ കാലഘട്ടങ്ങളില്‍ സഭാനേതാക്കളായിരുന്നു. സഭാനേതാവല്ലാതെ ചരിത്രം സൃഷ്ടിച്ചയാള്‍ ഇപ്പോഴത്തെ പ്രധാനമന്ത്രി മന്‍മോഹന്‍സിംഗാണ്‌. പ്രധാനമന്ത്രിയാണേലും അദ്ദേഹത്തിന്‌ ലോക്സഭയുടെ നേതാവായില്ല . കാരണം ജനവിധിതേടി ലോക്സഭയിലേക്ക്‌ എത്താതെ രാജ്യസഭയിലൂടെയാണ്‌ സിംഗ്‌ പ്രധാനമന്ത്രി കസേരയില്‍ എത്തിച്ചത്‌. രാഷ്ട്രപതിയാകുംവരെ പ്രണാബ്‌ മുഖര്‍ജിയായിരുന്നു മന്‍മോഹന്‍സിംഗിന്റെ കാലത്ത്‌ സഭാനേതാവ്‌ പദവി വഹിച്ചത്‌. അതിനുശേഷംഇപ്പോള്‍ സുശീല്‍കുമാര്‍ ഷിന്‍ഡെയും. 
ഇക്കാര്യത്തില്‍ മന്‍മോഹന്‍സിംഗിന്‌ രണ്ട്‌ മുന്‍ഗാമികള്‍കൂടിയുണ്ട്‌. ദേവഗൗഡയും ഐ.കെ. ഗുജറാളും. ഇരുവരും രാജ്യസഭയിലൂടെ വന്നവര്‍. ഇവരുടെ കാലത്ത്‌ സഭാ നേതാവായത്‌ റാംവിലാസ്‌ പസ്വാന്‍. അര്‍ജുന്‍സിംഗാണ്‌ പ്രധാനമന്ത്രിയല്ലാതെ സഭാനേതൃ സ്ഥാനത്തിരുന്ന മറ്റൊരാള്‍. പി. വി. നരസിംഹറാവു പ്രധാനമന്ത്രിയായപ്പോള്‍. ആദ്യ മൂന്നുമാസം അര്‍ജുന്‍ സിംഗയായിരുന്നു നേതാവ്‌. റാവു പിന്നീട്‌ ലോകസഭയിലേക്ക്‌ ജയിക്കുകയും നേതൃസ്ഥാനം ഏറ്റെടുക്കുകയും ചെയതു. ഇന്ദിരാഗാന്ധി ആദ്യം പ്രധാനമന്ത്രിയായപ്പോള്‍ സഭാനേതൃത്വം മറ്റൊരാള്‍ക്കായിരുന്നു. സത്യനാരായണസിന്‍ഹക്ക്‌ നെഹ്‌റു, ഗുല്‍സാരിലാല്‍ നന്ദ, ലാല്‍ബഹദൂര്‍ ശാസ്ത്രി മന്ത്രിസഭകളിലേക്ക്‌ പാര്‍ലമെന്ററികാര്യ മന്ത്രിയായിരുന്നു ഇദ്ദേഹം. ഏറ്റവും കൂടുതല്‍ കാലം പാര്‍ലമെന്ററി വകുപ്പ്‌ കൈകാര്യം ചെയ്തതും ഇദ്ദേഹമാണ,്‌ 15 വര്‍ഷം.
ഇതേവരെ സഭാനേതാവ്‌ പദവിയിലിരുന്നവര്‍ ഇവരാണ്‌ നെഹ്‌റു (1952-64) ഗുല്‍സാരി ലാല്‍നന്ദ (1964), ലാല്‍ബഹദൂര്‍ ശാസ്ത്രി (1964-66), ഗുല്‍സാരി ലാല്‍ നന്ദ (1966), സത്യനാരായണ സിന്‍ഹ (1966-67), ഇന്ദിരാഗാന്ധി (1967-77), മൊറാര്‍ജി ദേശായി (1977-79), ചരണ്‍സിംഗ്‌ (1979), ഇന്ദിരാഗാന്ധി(1980-84), രാജീവ്ഗാന്ധി (1984-89), വി.പി.സിംഗ്‌ (1989-90), ചന്ദ്രശേഖര്‍ (1990-91), അര്‍ജുന്‍സിംഗ്‌ (1991), പി.വി. നരസിംഹറാവു (1991-96), എ.ബി. വാജ്പേയി (1996), റാം വിലാസ്‌ പസ്വാന്‍ (1996-97), എ.ബി. വാജ്പേയി (1997-2004), പ്രണബ്‌ മുഖര്‍ജി (2004-12), സുശീല്‍കുമാര്‍ സിന്‍ണ്ഡ്‌ (2012).
പി. ശ്രീകുമാര്‍

</TEXT>
</DOC>