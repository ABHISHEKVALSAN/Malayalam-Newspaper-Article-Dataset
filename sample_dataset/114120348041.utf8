<DOC>
<DOCNO>114120348041.utf8</DOCNO>
<TEXT>


           ക്ഷേത്രപരിസരത്ത് കഞ്ചാവുമായി യുവാക്കള്‍ പിടിയില്‍    

Wednesday 3 December 2014 9:33 pm IST

        അമ്പലപ്പുഴ: ശ്രീകൃഷ്ണസ്വാമി ക്ഷേത്രത്തിന്റെ വടക്കേ നടയില്‍ കഞ്ചാവു വില്‍ക്കാന്‍ ശ്രമിക്കുന്നതിനിടെ രണ്ടു യുവാക്കളെ നാട്ടുകാര്‍ പിടികൂടി പോലീസിലേല്‍പ്പിച്ചു. ഇവര്‍ എത്തിയ കാറില്‍ നിന്നും കഞ്ചാവു പൊതികളും കണ്ടെടുത്തു. ബുധനാഴ്ച രാത്രി എട്ടോടെയായിരുന്നു സംഭവം. സംശയാസ്പദമായ നിലയില്‍ യുവാക്കളെ കണ്ട നാട്ടുകാര്‍ ഇവരെ ചോദ്യം ചെയ്തപ്പോഴാണ് കഞ്ചാവു വില്‍ക്കാന്‍ എത്തിയതാണെന്ന് അറിഞ്ഞത്. തുടര്‍ന്ന് അമ്പലപ്പുഴ പോലീസില്‍ വിവരമറിയിക്കുകയും പോലീസ് കാര്‍ ഉള്‍പ്പെടെ ഇവരെ കസ്റ്റഡിയിലെടുക്കുകയും ചെയ്തു.
    
</TEXT>
</DOC>