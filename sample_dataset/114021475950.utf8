<DOC>
<DOCNO>114021475950.utf8</DOCNO>
<TEXT>


           ഗുരുജി ബാലാശ്രമ ശിലാസ്ഥാപനം ഇന്ന് പ്രവീണ്‍ തൊഗാഡിയ നിര്‍വ്വഹിക്കും    

Friday 14 February 2014 9:47 pm IST

        
കോട്ടയം: വിശ്വഹിന്ദുപരിഷത്ത് കോട്ടയം ജില്ലയുടെ ആഭിമുഖ്യത്തില്‍ ചോഴിയക്കാട് ശ്രീകൃഷ്ണസ്വാമി ക്ഷേത്രത്തില്‍ നിര്‍മ്മിക്കുന്ന ഗുരുജി ബാലാശ്രമത്തിന്റെ ശിലാസ്ഥാപനം ഇന്ന് നടക്കും. വിശ്വഹിന്ദുപരിഷത്ത് ദേശീയ പ്രസിഡന്റ് പ്രവീണ്‍ തൊഗാഡിയ ശിലാസ്ഥാപനകര്‍മ്മം നിര്‍വ്വഹിക്കും. രാവിലെ നടക്കുന്ന ചടങ്ങില്‍ ബാലാശ്രമ നിര്‍മ്മാണ സമിതി പ്രസിഡന്റ് കെ.എന്‍.നാരായണന്‍ നമ്പൂതിരി അദ്ധ്യക്ഷത വഹിക്കും. വാഴൂര്‍ തീര്‍ത്ഥപാദശ്രമം മഠാധിപതി പ്രജ്ഞാനന്ദ തീര്‍ത്ഥപാദര്‍ ഭദ്രദീപം തെളിയിക്കും. വിശ്വഹിന്ദു പരിഷത്ത് സംസ്ഥാന വര്‍ക്കിംഗ് പ്രസിഡന്റ് ബി.ആര്‍.ബലരാമന്‍, സംസ്ഥാന ജനറല്‍ സെക്രട്ടറി വി.മോഹനന്‍ എന്നിവര്‍ സംസാരിക്കും.

    
</TEXT>
</DOC>