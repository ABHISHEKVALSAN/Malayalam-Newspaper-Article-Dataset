<DOC>
<DOCNO>114040288590.utf8</DOCNO>
<TEXT>


           അമേരിക്കയിലെ മണ്ണിടിച്ചില്‍: മരണം 28 ആയി ഉയര്‍ന്നു    

Wednesday 2 April 2014 3:19 pm IST

അര്‍ലിംഗ്ടണ്‍: അമേരിക്കയിലെ വാഷിംഗ്ടണില്‍ മണ്ണിടിച്ചിലിനെ തുടര്‍ന്നുണ്ടായ അപകടത്തില്‍ മരിച്ചവരുടെ എണ്ണം 28ആയി ഉയര്‍ന്നു.

ഇതില്‍ 22 പേരെ തിരിച്ചറിഞ്ഞതായി സ്‌നോഹോമിഷ് കൗണ്ടി മെഡിക്കല്‍ എക്‌സാമിനേഴ്‌സ് അധികൃതര്‍ വ്യക്തമാക്കി.

മാര്‍ച്ച് 22-ാം തിയതി അമേരിക്കയിലെ സീറ്റലെയില്‍ വടക്ക് കിഴക്കായിട്ടാണ് മണ്ണിടിച്ചില്‍ അപകടമുണ്ടായത്. 2.5 ചതുരശ്ര കിലോമീറ്റര്‍ പ്രദേശമാണ് മണ്ണിടിച്ചിലില്‍ തകര്‍ന്നത്.

49 വീടുകള്‍ മണ്ണിനടിയിലായി. സ്റ്റിലാഗ്വാമിഷ് നദിയുടെ ഒരു വശത്തെ മലയുടെ ഒരു ഭാഗമാകെ ഇടിഞ്ഞു വീണാണ് അകടമുണ്ടായത്.
    
</TEXT>
</DOC>