<DOC>
<DOCNO>114101332364.utf8</DOCNO>
<TEXT>


           മത്സ്യബന്ധനത്തിനിടെ കുഴഞ്ഞുവീണ തൊഴിലാളി ഗുരുതരാവസ്ഥയില്‍    

Monday 13 October 2014 9:13 pm IST

        ആലപ്പുഴ: മത്സ്യബന്ധനത്തിനിടെ തൊഴിലാളി കുഴഞ്ഞുവീണു. ഇയാളെ ഗുരുതരാവസ്ഥയില്‍ ആശുപത്രിയില്‍ പ്രവേശിപ്പിച്ചു. പുന്നപ്ര വടക്കു പഞ്ചായത്ത് ഒന്നാം വാര്‍ഡ് വാടക്കല്‍ കൂത്തറവീട്ടില്‍ മൈക്കിളിനെ (57)യാണ് ആശുപത്രിയില്‍ പ്രവേശിപ്പിച്ചത്. തിങ്കളാഴ്ച രാവിലെ പത്തരയോടെ പുന്നപ്ര പനച്ചുവട് കടലിലായിരുന്നു സംഭവം. ആലപ്പി എന്ന വളളത്തിലെ തൊഴിലാളിയായ ഇയാള്‍ മത്സ്യബന്ധനത്തിനിടെ വള്ളത്തില്‍ കുഴഞ്ഞ വീഴുകയായിരുന്നു. തുടര്‍ന്ന് ഒപ്പമുണ്ടായിരുന്ന തൊഴിലാളികള്‍ ആശുപത്രിയില്‍ എത്തിക്കുകയായിരുന്നു. ഇയാള്‍ അപകട നില തരണം ചെയ്തിട്ടില്ല.
    
</TEXT>
</DOC>