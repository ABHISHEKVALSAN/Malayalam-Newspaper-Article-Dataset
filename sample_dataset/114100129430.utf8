<DOC>
<DOCNO>114100129430.utf8</DOCNO>
<TEXT>


           മന്ത്രി വി.കെ.ഇബ്രാഹിം കുഞ്ഞിനെതിരെ വിജിലന്‍സ് അന്വേഷണം    

Wednesday 1 October 2014 8:52 pm IST

        തൃശ്ശൂര്‍: പൊതുമരാമത്ത് മന്ത്രി വി.കെ.ഇബ്രാഹിം കുഞ്ഞിനെതിരെ വിജിലന്‍സ് അന്വേഷണത്തിന് തൃശൂര്‍ വിജിലന്‍സ് കോടതിയുടെ ഉത്തരവ്.  കളമശേരിയില്‍ വാട്ടര്‍ അതോറ്റിയുടെ ഭൂമി സ്വകാര്യ വ്യക്തിക്കു പതിച്ചു നല്‍കാന്‍ ഉത്തരവിട്ടതിനെ കുറിച്ചാണ് അന്വേഷണം.

അഞ്ച് കുടുംബങ്ങള്‍ക്കായി 50 സെന്റ് ഭൂമിയാണ് പതിച്ചു നല്‍കിയിരിക്കുന്നത്. എറണാകുളം വിജിലന്‍സ് ഡി.വൈ:എസ്.പിക്കാണ് അന്വേഷണച്ചുമതല. ജനുവരി ഒന്നിന് അന്വേഷണ റിപ്പോര്‍ട്ട് സമര്‍പ്പിക്കണമെന്നും കോടതിയുടെ ഉത്തരവില്‍ പറയുന്നു
    
</TEXT>
</DOC>