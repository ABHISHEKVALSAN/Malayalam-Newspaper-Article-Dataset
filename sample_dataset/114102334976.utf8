<DOC>
<DOCNO>114102334976.utf8</DOCNO>
<TEXT>


           തിളച്ച സാമ്പാറില്‍ വീണ യുവാവ് മരിച്ചു    

Thursday 23 October 2014 6:20 pm IST

        മണ്ണാര്‍ക്കാട്: തിളച്ച സാമ്പാറില്‍ വീണ് പൊളളലേറ്റ് ചികിത്സയിലായിരുന്ന യുവാവ് മരിച്ചു. പാലക്കാട് എടത്തനാട്ടുകര ചളവയിലെ അണ്ടിക്കുണ്ട് കോളനിയില്‍ മങ്ങാട്ടുതൊടി ചാത്തന്റെ മകന്‍ സുരേന്ദ്രന്‍ (31) ആണ് മരിച്ചത്.

തൃശൂര്‍ മെഡിക്കല്‍ കോളജില്‍ ഗുരുതരാവസ്ഥയില്‍ ചികിത്സയില്‍ കഴിയുകയായിരുന്ന സുരേന്ദ്രന്‍ ബുധനാഴ്ച ഉച്ചയോടെയായിരുന്നു മരിച്ചത്.

ഒക്‌ടോബര്‍ 19നായിരുന്നു സുരേന്ദ്രന് പൊള്ളലേറ്റത്. ചളവ യു.പി. സ്‌കൂളില്‍ ബന്ധുവിന്റെ വിവാഹ ദിവസം രാവിലെ അബദ്ധത്തില്‍ തിളച്ച സാമ്പാറില്‍ കാല്‍ തെന്നി വീണാണ് അപകടം. ലിറ്റിഷയാണ് ഭാര്യ.
    
</TEXT>
</DOC>