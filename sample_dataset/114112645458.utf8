<DOC>
<DOCNO>114112645458.utf8</DOCNO>
<TEXT>


           മുംബൈ ഭീകരാക്രമണക്കേസിലെ പ്രതികളെ വിട്ടുകിട്ടാന്‍ പാക്കിസ്ഥാനു മേല്‍ സമ്മര്‍ദ്ദം ചെലുത്തും: രാജ്‌നാഥ് സിംഗ്    

Wednesday 26 November 2014 4:33 pm IST

ന്യൂദല്‍ഹി: മുംബൈ ഭീകരാക്രമണക്കേസിലെ പ്രതികളെ ഭാരതത്തിന് കൈമാറാന്‍ പാക്കിസ്ഥാനു മേല്‍ നയതന്ത്രപരമായ സമ്മര്‍ദ്ദം ചെലുത്തുമെന്ന് കേന്ദ്ര ആഭ്യന്തര മന്ത്രി രാജ്‌നാഥ് സിംഗ് പറഞ്ഞു.

ഈ ആക്രമണത്തിന് പുറകില്‍ പ്രവര്‍ത്തിച്ചവരെ നിയമത്തിന് മുന്നില്‍ കൊണ്ടുവന്ന് വിചാരണ ചെയ്യണമെന്ന് കഴിഞ്ഞ സര്‍ക്കാരും പാക്കിസ്ഥാനോട് ശക്തമായി ആവശ്യപ്പെട്ടിരുന്നു. കാരണം ഈ ആക്രമണം സമ്പൂര്‍ണമായും ആസൂത്രണം ചെയ്ത് നടപ്പാക്കിയത് ഇസ്ലാമബാദാണെന്ന കാര്യത്തില്‍ സംശയമില്ല, രാജ്‌നാഥ് സിംഗ് ചൂണ്ടിക്കാട്ടി. ആക്രമണത്തില്‍ കൊല്ലപ്പെട്ടവര്‍ക്ക് സിംഗ് ആദരാഞ്ജലി അര്‍പ്പിച്ചു.
    
</TEXT>
</DOC>