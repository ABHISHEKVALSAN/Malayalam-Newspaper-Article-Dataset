<DOC>
<DOCNO>114020774067.utf8</DOCNO>
<TEXT>


           പ്ലാച്ചിമട: നിരാഹാര സമരം അഞ്ചാം ദിവസത്തിലേക്ക്‌    

Friday 7 February 2014 10:41 pm IST

        പാലക്കാട്‌: പ്ലാച്ചിമടയിലെ നിരാഹാരസമരം അഞ്ചാം ദിവസത്തിലേക്ക്‌. നഷ്ട പരിഹാര ്ര‍െടെബ്യൂണല്‍ ബില്‍ നടപ്പിലാക്കണമെന്നാവശ്യപ്പെട്ടാണ്‌ കൊക്കോകോള വിരുദ്ധസമരസമിതി, ഐക്യദാര്‍ഢ്യസമിതി എന്നിവ സംയുക്തമായി പ്ലാച്ചിമട സമരപന്തലില്‍ നിരാഹാര സമരം നടത്തുന്നത്‌. ഈമാസം മൂന്നിനാണ്‌ നിരാഹാരസമരം തുടങ്ങിയത്‌. കേരളനിയമസഭ ഏകകണ്ഠമായി പാസാക്കിയ പ്ലാച്ചിമട നഷ്ടപരിഹാര ്ര‍െടെബ്യൂണല്‍ ബില്‍ രാഷട്രപതിക്ക്‌ അയക്കണമെന്ന അവശ്യം കേന്ദ്ര, സംസ്ഥാന സര്‍ക്കാറുകള്‍ അവഗണിക്കുന്നതില്‍ പ്രതിധ്ച്ചാണ്‌ സമരം. പ്ലാച്ചിമട കോളവിരുദ്ധസമിതി പ്രവര്‍ത്തക സി.എസ്‌.ശാന്തി, ഐക്യദാര്‍ഢ്യസമിതി സംസ്ഥാനകണ്‍വീനര്‍ കെ. വി. ബിജു, ജില്ല കണ്‍വീനര്‍ ലുക്ക്മാനുല്‍ ഹക്കീം എന്നിവരാണ്‌ അഞ്ചാം ദിവസവും നിരാഹാരസമരം തുടരുന്നത്‌. രണ്ടു വര്‍ഷമായി തുടരുന്ന സമരം നിരാഹാരസമരത്തിലൂടെ പുതിയെരു ഘട്ടത്തിലേക്കാണ്‌ കടന്നിരിക്കുന്നത്‌. 2011 ഫെബ്രുവരി 24ന്‌ ബില്‍ പാസാക്കി. എന്നാല്‍ യാതൊരു കാരണവും കൂടാതെയാണ്‌ ബില്‍ കേന്ദ്ര ആഭ്യന്തരമന്ത്രലായം തടഞ്ഞു വെച്ചിരിക്കുന്നത്‌. സംസ്ഥാനസര്‍ക്കാറിനെയും നിരവധി തവണ സമരസമിതിപ്രവര്‍ത്തകര്‍ സമീപിച്ചെങ്കിലും യാതൊരു ഉറപ്പും ലഭിക്കാത്തതിനാലാണ്‌ അനിശ്ചിതകാല നിരാഹാരസമരം തുടങ്ങിയത്‌. 
    
</TEXT>
</DOC>