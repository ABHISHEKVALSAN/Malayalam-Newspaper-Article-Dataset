<DOC>
<DOCNO>114121952755.utf8</DOCNO>
<TEXT>


           ആലപ്പുഴ ഡിപ്പോയില്‍ നിന്ന് പമ്പയ്ക്ക് വോള്‍വോ സര്‍വീസ് 20ന് തുടങ്ങും    

Friday 19 December 2014 10:00 pm IST

        ആലപ്പുഴ: ആലപ്പുഴ ഡിപ്പോയില്‍ നിന്ന് പമ്പയ്ക്ക് വോള്‍വോ സര്‍വ്വീസ് ആരംഭിക്കുന്നു. ഡിസംബര്‍ 20ന് രാവിലെ 10ന് ആരംഭിക്കുന്ന സര്‍വീസ്  കെ.സി. വേണുഗോപാല്‍ എംപി ഫ്‌ളാഗ് ഓഫ് ചെയ്യും. തുടര്‍ന്നുള്ള ദിവസങ്ങളില്‍ ബസ് രാത്രി എട്ടു മണിയ്ക്ക് ആലപ്പുഴ ഡിപ്പോയില്‍ നിന്ന് ചങ്ങനാശേരി, തിരുവല്ല, ചെങ്ങന്നൂര്‍, പത്തനംതിട്ട വഴി പമ്പയ്ക്ക് സര്‍വീസ് നടത്തും. രാവിലെ 9.30ന് പമ്പയില്‍ നിന്ന് പത്തനംതിട്ട, ചെങ്ങന്നൂര്‍, തിരുവല്ല, ചങ്ങനാശേരി, ആലപ്പുഴ, ചേര്‍ത്തല വഴി എറണാകുളത്തേയ്ക്ക് തിരിച്ചും സര്‍വ്വീസ് നടത്തും. ജി. സുധാകരന്‍ എംഎല്‍എ, മുന്‍ എംഎല്‍എ എ.എ.ഷുക്കൂര്‍, നഗരസഭാ ചെയര്‍പേഴ്‌സണ്‍ മേഴ്‌സി ഡയാന മാസിഡോ ജില്ലാ പഞ്ചായത്ത് പ്രസിഡന്റ് പ്രതിഭാ ഹരി, നഗരസഭാ കൗണ്‍സിലര്‍ സതീദേവി, സിഎംഡി: ആന്റണി ചാക്കോ, തുടങ്ങിയവര്‍ ചടങ്ങില്‍ പങ്കെടുക്കും.
    
</TEXT>
</DOC>