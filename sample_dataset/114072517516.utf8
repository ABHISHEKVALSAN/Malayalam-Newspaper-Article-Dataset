<DOC>
<DOCNO>114072517516.utf8</DOCNO>
<TEXT>


           പ്ലസ് ടു ബാച്ച് അനുവദിക്കാന്‍ കോഴ ആവശ്യപ്പെട്ടു: എം.ഇ.എസ്    

Friday 25 July 2014 4:07 pm IST

        കോഴിക്കോട്: ഭരണകക്ഷിയിലെ ചിലര്‍ സ്‌കൂളുകളില്‍ പുതിയ പ്ലസ്ടു ബാച്ച് അനുവദിക്കാനായി കോഴ ആവശ്യപ്പെട്ടുവെന്ന് എംഇഎസ് പ്രസിഡന്റ് ഫസല്‍ ഗഫൂര്‍ ആരോപിച്ചു. ഇക്കാര്യം മുസ്ലീം ലീഗ് സംസ്ഥാന ജനറല്‍ സെക്രട്ടറിയുടെ ശ്രദ്ധയില്‍ പെടുത്തിയെന്നും ഗഫൂര്‍ പറഞ്ഞു.

സംസ്ഥാനത്തെ സ്‌കൂളുകളില്‍ പുതിയ പ്ലസ് ടു ബാച്ച് അനുവദിച്ചതില്‍ വ്യാപകമായ അഴിമതി നടന്നിട്ടുണ്ട്. സുതാര്യമായല്ല കാര്യങ്ങള്‍ നടന്നിരിക്കുന്നത്. ഇതിനെക്കുറിച്ച് സമഗ്രമായ അന്വേഷണം വേണമെന്നും ഗഫൂര്‍ പറഞ്ഞു.
    
</TEXT>
</DOC>