<DOC>
<DOCNO>114011969247.utf8</DOCNO>
<TEXT>


           ഭയം വെടിയൂ    

Sunday 19 January 2014 9:21 am IST

ഹൃദയത്തിലൂടെ, ഹൃദയത്തലൂടെ മാത്രമാണ്, പ്രചോനം വരുന്നത്.  ഏറ്റവും ഉത്കൃഷ്ടമായ രഹസ്യങ്ങളില്‍ ചെന്നെത്തുന്നത് ഭാവങ്ങളിലൂടെയാണ്.

അതിനാല്‍ ഭാവസമ്പന്നനായ ബംഗാളിയാണ് ഈ ജോലി ചെയ്യേണ്ടത്. ഉത്തിഷ്ഠത, ജാഗ്രത,  പ്രാപ്യ വരാന്നിബോധ! 'എഴുന്നേല്‍ക്കുക, ഉണരുക,  ഇഷ്ടലക്ഷ്യത്തിലെത്തുന്നതുവരെ നില്‍ക്കാതിരിക്കുക'  യുവജനങ്ങളേ,  എഴുന്നേല്‍ക്കുക, ഉണരുക. ഈ കാലം അനുകൂലമാണ്.

നമ്മുടെ മുമ്പില്‍  തടസ്സങ്ങളെല്ലാം മാറിപ്പോകയാണ്. ധൈര്യപ്പെടൂ; ഭയം വെടിയൂ; നമ്മുടെ  ശാസ്ത്രങ്ങളിലേ ഈശ്വരന് 'അഭീഃ' എന്ന വിശേഷണം നല്‍കപ്പെട്ടിട്ടുള്ളൂ. നാം  അഭീകരാകണം, ഭയരഹിതരാകണം. അപ്പോള്‍ നമ്മുടെ ജോലി നിര്‍വഹിക്കപ്പെടും.

എഴുന്നേല്‍ക്കുക, ഉണരുക. വമ്പിച്ച ഈ ത്യാഗം നിങ്ങളുടെ നാടിന് ആവശ്യമാണ്.  യുവാക്കന്മാരാണ് അത് ചെയ്യാന്‍ പോകുന്നത്.

- സ്വാമി വിവേകാനന്ദന്‍

</TEXT>
</DOC>