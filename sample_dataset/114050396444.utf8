<DOC>
<DOCNO>114050396444.utf8</DOCNO>
<TEXT>


           സ്ത്രീപീഡനങ്ങള്‍ ആഭ്യന്തരവകുപ്പിന്റെ കഴിവുകേട്‌: മഹിളാമോര്‍ച്ച    

Saturday 3 May 2014 9:34 pm IST

        തിരുവനന്തപുരം: കേരള മനസാക്ഷിയെ ഞെട്ടിച്ചുകൊണ്ട്‌ ഓരോദിവസവും നടക്കുന്ന സ്ത്രീപീഡനങ്ങള്‍ ആഭ്യന്തര വകുപ്പിെ‍ന്‍റ പിടിപ്പുകേടുകൊണ്ടാണെന്ന്‌ മഹിളാമോര്‍ച്ച സംസ്ഥാന ജനറല്‍സെക്രട്ടറി പ്രീതാശ്രീകുമാര്‍ കുറ്റപ്പെടുത്തി. 
കൈക്കുഞ്ഞുങ്ങള്‍ മുതല്‍ 84 വയസ്സായ വൃദ്ധവരെ പീഡനത്തിന്‌ വിധേയമായി കൊലചെയ്യപ്പെടുന്നത്‌ കേരളത്തില്‍ നിത്യസംഭവമായിരിക്കുന്നു. യഥാര്‍ഥ പ്രതികളെ കണ്ടെത്താത്തതും യഥാസമയം ശിക്ഷിക്കാത്തതുമാണ്‌ ഇത്തരം സംഭവങ്ങള്‍ ആവര്‍ത്തിക്കാന്‍ കാരണമാകുന്നത്‌. 
മുഖ്യമന്ത്രിയും ആഭ്യന്തരവകുപ്പുമന്ത്രിയും ഉള്‍പ്പെടെയുളളവര്‍ കോണ്‍ഗ്രസിെ‍ന്‍റ ഗ്രൂപ്പ്‌ ചര്‍ച്ചകളിലും അബ്കാരി വിഷയങ്ങളിലും മാത്രം ശ്രദ്ധ കേന്ദ്രീകരിക്കുമ്പോള്‍ അക്രമികള്‍ നിയമം കയ്യിലെടുക്കുകയാണ്‌. 
സമൂഹത്തോടുളള പ്രതിബദ്ധതയെക്കാള്‍ നേതാക്കളോടുമാത്രം കൂറുളള പോലീസ്‌ ഉദ്യേഗസ്ഥന്‍മാരെ ഉയര്‍ന്ന തസ്തകകളിലേക്ക്‌ നിയോഗിക്കുന്നത്‌ സംസ്ഥാനത്തിെ‍ന്‍റ ക്രമസമാധാനനില വഷളാക്കുന്നു. 
അനുദിനം പെരുകിവരുന്ന സ്ത്രീപീഡനത്തിനെതിരെ ശക്തമായ നടപടിയെടുക്കാന്‍ സര്‍ക്കാര്‍ തയ്യാറാകണമെന്ന്‌ അവര്‍ ആവശ്യപ്പെട്ടു. അല്ലാത്തപക്ഷം സര്‍ക്കാരിനെതിരെ സ്ത്രീസമൂഹത്തെ സംഘടിപ്പിച്ചുകൊണ്ട്‌ ശക്തമായ സമരപരിപാടികള്‍ക്ക്‌ മഹിളാമോര്‍ച്ച നേതൃത്വം നല്‍കുമെന്നും പ്രീതശ്രീകുമാര്‍ പറഞ്ഞു.
    
</TEXT>
</DOC>