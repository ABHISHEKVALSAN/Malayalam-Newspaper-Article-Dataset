<DOC>
<DOCNO>114011768906.utf8</DOCNO>
<TEXT>


           സുസ്ഥിര ഭരണത്തിന് ബി ജെ പിക്ക് വോട്ട് ചെയ്യണം: കിരണ്‍ ബേദി    

Friday 17 January 2014 3:52 pm IST

ന്യൂദല്‍ഹി: കേന്ദ്രത്തില്‍ സുസ്ഥിര ഭരണം കൊണ്ട് വരുന്നതിന് ബിജെപിക്ക് വോട്ടു ചെയ്യണമെന്ന് മുന്‍ ഐ പി എസ് ഉദ്യോഗസ്ഥയും അണ്ണാ ഹസാരെയുടെ അടുത്ത അനുയായിയുമായ കിരണ്‍ ബേദി.

തലസ്ഥാനത്ത് നടക്കുന്ന വനിതാ പോലീസുകാരുടെ ദേശീയ കോണ്‍ഫറന്‍സില്‍ പങ്കെടുക്കുകയായിരുന്നു കിരണ്‍ ബേദി. ആം ആദ്മി പാര്‍ട്ടിക്ക് വോട്ട് ചെയ്യുന്നത് കോണ്‍ഗ്രസിന് വോട്ട് ചെയ്യുന്നതിന് തുല്യമാണന്നും അവര്‍ കൂട്ടിച്ചേര്‍ത്തു.

ദല്‍ഹിയില്‍ പിന്‍ വാതിലിലൂടെ വീണ്ടും കോണ്‍ഗ്രസ് അധികാരത്തില്‍ എത്തുന്ന കാഴ്ചയാണ് കാണാന്‍ കഴിഞ്ഞത്.കോണ്‍ഗ്രസിന് വോട്ട് നല്‍കുന്നത് അഴിമതിയും കുംഭകോണത്തെയും പിന്തുണയക്കുന്നതിന് തുല്യമാണ്.

വ്യക്തമായ ലക്ഷ്യങ്ങള്‍ക്ക് വേണ്ടിയാണ് താനും അണ്ണാ ഹസ്സാരെയും പോരടുന്നത് എന്നും ലോക്പാലിലൂടെ സമര ലക്ഷ്യം പൂര്‍ത്തീകരിച്ചതായും അവര്‍ അവകാശപ്പെട്ടു.
    
</TEXT>
</DOC>