<DOC>
<DOCNO>114092427607.utf8</DOCNO>
<TEXT>


           പ്രയോജനമില്ലാത്ത നഗരസഭ  പിരിച്ചുവിടണം: ബിജെപി    

Wednesday 24 September 2014 9:59 pm IST

        
വൈക്കം: പൊതുജനത്തിന് യാതൊരു പ്രയോജനവുമില്ലാത്ത വൈക്കം നഗരസഭ പിരിച്ചുവിടണമെന്ന് ബിജെപി ടൗണ്‍ കമ്മറ്റി ആവശ്യപ്പെട്ടു. അഴിമതിയും വീതതര്‍ക്കവും അധികാര വടംവലിയും മാത്രമാണ് ഇവിടെ നടക്കുന്നത്. ഓഫീസുകളില്‍ സുരക്ഷിതമായി ഇരിക്കേണ്ട രേഖകള്‍ കാണുന്നില്ല എന്നത് ക്രിമിനല്‍ കുറ്റമാണ്. അഷ്ടമിക്ക് ഇനി ഏതാനും ആഴ്ചകള്‍ മാത്രമാണ് അവശേഷിക്കുന്നത്. മുനിസിപ്പാലിറ്റിയിലെ റോഡുകള്‍ നന്നാക്കുന്നതിനോ ക്ഷേത്രത്തില്‍ എത്തുന്ന അയ്യപ്പ ഭക്തര്‍ അടക്കമുള്ള ആയിരങ്ങള്‍ക്ക് പ്രാഥമികാവശ്യങ്ങള്‍ നിര്‍വ്വഹിക്കുന്നതിനുള്ള നടപടിയോ സ്വീകരിക്കാത്ത നഗരസഭ ജനങ്ങള്‍ ബാദ്ധ്യതയാണ്. ഈ സാഹചര്യത്തില്‍ വൈക്കം നഗരസഭ പിരിച്ചുവിടണമെന്ന് യോഗം ആവശ്യപ്പെട്ടു. പ്രസിഡന്റ് സി.എസ്. നാരായണന്‍ കുട്ടിയുടെ അദ്ധ്യക്ഷതയില്‍ കൂടിയ യോഗത്തില്‍ സെക്രട്ടറി വി. ശിവദാസ്, മുകുന്ദന്‍ പോളശേരി, വാസുദേവ കമ്മത്ത്, ഉദയന്‍ തുടങ്ങിയവര്‍ പ്രസംഗിച്ചു.

    
</TEXT>
</DOC>