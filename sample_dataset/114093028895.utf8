<DOC>
<DOCNO>114093028895.utf8</DOCNO>
<TEXT>


           ലൈബ്രറി കൗണ്‍സില്‍ തെരഞ്ഞെടുപ്പ്; ബിജെപി പ്രവര്‍ത്തകന് ജയം    

Tuesday 30 September 2014 8:04 pm IST

        മാവേലിക്കര: തഴക്കര ഗ്രാമപഞ്ചായത്തിലെ ലൈബ്രറി കൗണ്‍സില്‍ തെരഞ്ഞെടുപ്പില്‍ ബിജെപി പ്രവര്‍ത്തകന്‍ സുനില്‍ വെട്ടിയാര്‍ വിജയിച്ചു. 180 വോട്ട് പോള്‍ ചെയ്തതില്‍ സുനില്‍ വെട്ടിയാറിന് 98, ശ്രീകുമാരമേനോന്‍ 69, ടി.പി. ഗോപാലകൃഷ്ണന്‍ 10 വോട്ടുമാണ് ലഭിച്ചത്. 36 വോട്ട് അസാധുവായി. സുനില്‍ വെട്ടിയാര്‍ ബിജെപി പഞ്ചായത്ത് കമ്മറ്റി വൈസ് പ്രസിഡന്റാണ്. പത്ത് വോട്ട് മാത്രം ലഭിച്ച ടി.പി. ഗോപാലന്‍ സിപിഎം മാങ്കാംകുഴി ലോക്കല്‍ കമ്മറ്റി സെക്രട്ടറിയാണ്. ശ്രീകുമാരമേനോന്‍ കോണ്‍ഗ്രസ് മണ്ഡലം സെക്രട്ടറിയാണ്. സുനില്‍ വെട്ടിയാറിന്റെ വിജയത്തില്‍ ബിജെപി പ്രവര്‍ത്തകര്‍ ആഹ്ലാദ പ്രകടനം നടത്തി. മണ്ഡലം ജനറല്‍ സെക്രട്ടറിമാരായ അഡ്വ.കെ.കെ. അനൂപ്, അനില്‍ വള്ളികുന്നം, സെക്രട്ടറി രാജേഷ്, പഞ്ചായത്ത് കമ്മറ്റി പ്രസിഡന്റ് സുനില്‍ രാമനല്ലൂര്‍, വൈസ് പ്രസിഡന്റ് സതീഷ് വടുതല, കൃഷ്ണകുമാര്‍ കുന്നം എന്നിവര്‍ പ്രസംഗിച്ചു.
    
</TEXT>
</DOC>