<DOC>
<DOCNO>114030881478.utf8</DOCNO>
<TEXT>


           ഇന്‍ഡിഗോ വിമാനത്തില്‍ തീപിടുത്തം; ആളപായമില്ല    

Saturday 8 March 2014 2:39 pm IST

കാഠ്മണ്ഡു: ഇന്‍ഡിഗോ വിമാനത്തില്‍ തീപിടുത്തം. ആളപായമൊന്നും ഉണ്ടായതായി റിപോര്‍ട്ട് ചെയ്യപ്പെട്ടിട്ടില്ല.

കാഠ്മണ്ഡുവിലെ ത്രിഭുവന്‍ അന്താരാഷ്ട്ര വിമാനത്താവളത്തില്‍(ടിഐഎ) വിമാനമിറക്കുന്നതിനിടെയാണ് തീപിടുത്തമുണ്ടായത്.

174 യാത്രക്കാരുമായി വിമാനം സുരക്ഷിതമായിട്ടാണ് താഴെയിറങ്ങിയതെങ്കിലും വളരെ പെട്ടെന്ന് തീപിടുത്തമുണ്ടാകുകയായിരുന്നു.

തീപിടുത്തം നിയന്ത്രിക്കാനായെന്ന് ടിഐഎയുടെ ജനറല്‍ മാനേജര്‍ റിഷികേഷ് ശര്‍മ്മ മാധ്യമപ്രവര്‍ത്തകരോട് പറഞ്ഞു.

കാഠ്മഡുവില്‍ കഴിഞ്ഞ ദിവസം മറ്റൊരു വിമാനത്തിനും സമാനമായ രീതിയില്‍ അപകടം സംഭവിച്ചിരുന്നു.
    
</TEXT>
</DOC>