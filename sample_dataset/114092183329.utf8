<DOC>
<DOCNO>114092183329.utf8</DOCNO>
<TEXT>


           ഇടുക്കി സീറ്റില്‍ അവകാശവാദത്തിന് പ്രസക്തിയില്ല: പി ജെ ജോസഫ്    

Sunday 21 September 2014 10:11 am IST

തൊടുപുഴ: ഇടുക്കി സീറ്റില്‍ ഏറ്റവും അധികം അവകാശവാദം ഉന്നയിച്ച കേരള കോണ്‍ഗ്രസ് ജോസഫ് വിഭാഗം അത് അവസാനിപ്പിക്കുന്നതായി പ്രഖ്യാപിച്ചു.

സീറ്റ് ലഭിക്കില്ലെന്ന് ഏറെ കുറെ ഉറപ്പായ സാഹചര്യത്തില്‍ ഇടുക്കിയിലെ സീറ്റില്‍ അവകാശം പറയുന്നതില്‍ പ്രസക്തിയില്ലെന്നാണ് പിജെ ജോസഫ് അറയിച്ചത്.

തൊടുപുഴയിലെ സ്വവസതിയില്‍ യുഡിഎഫ് സ്ഥാനാര്‍ത്ഥി ഡീന്‍ കുര്യാക്കോസുമായി നടത്തിയ കൂടിക്കാഴ്ചയ്ക്കു ശേഷം മാധ്യമങ്ങളോടു സംസാരിക്കുകയായിരുന്നു അദ്ദേഹം.

പുറപ്പുഴയിലെ ജോസഫിന്റെ വസതിയില്‍ രാവിലെ എട്ടു മണിയോടെയാണ് ഡീന്‍ കുര്യാക്കോസ് എത്തിയത്.

ഇരുവരും തമ്മില്‍ 10 മിനിറ്റോളം ചര്‍ച്ച നടത്തിയ ശേഷമാണ് പിരിഞ്ഞത്.
    
</TEXT>
</DOC>