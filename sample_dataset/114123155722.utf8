<DOC>
<DOCNO>114123155722.utf8</DOCNO>
<TEXT>


           വൈറ്റ്ഹൗസിന്റെ മികച്ച ഫോട്ടോകളില്‍ മോദി ഒബായോടൊപ്പമുള്ള ചിത്രം ഒന്നാമത്    

Wednesday 31 December 2014 10:23 pm IST

അമേരിക്കന്‍ പ്രസിഡന്റിന്റെ ഔദ്യോഗിക വസതിയായ വൈറ്റ് ഹൗസുമായി ബന്ധപ്പെട്ട് 2014-ല്‍ ഉണ്ടായ സുപ്രധാന സംഭവങ്ങളുടെ ഏഴു ചിത്രങ്ങള്‍ ഇന്നലെ ഒബാമ സര്‍ക്കാര്‍ പുറത്തുവിട്ടു. അതില്‍ ഒന്നാമത്തേതാണിത്. അഞ്ചു ദിവസത്തെയുഎസ് സന്ദര്‍ശനത്തിനിടെ സപ്തംബര്‍ 30ന് പ്രധാനമന്ത്രി നരേന്ദ്ര മോദിയും അമേരിക്കന്‍ പ്രസിഡന്റ് ബരാക് ഒബാമയും മാര്‍ട്ടിന്‍ ലൂഥര്‍ കിംഗ് (ജൂനിയര്‍) സ്മാരകം സന്ദര്‍ശിക്കാന്‍ പ്രസിഡന്റിന്റെ കാറില്‍ പോകുന്നു. വൈറ്റ് ഹൗസ് ചീഫ് ഫോട്ടോഗ്രാഫറും ഡയറക്ടറുമായ പീറ്റ് സൂസയാണ് ചരിത്രപ്രധാനമായ ഈ ചിത്രം പകര്‍ത്തിയത്‌
2014ലെ മികച്ച ഫോട്ടോകള്‍ വൈറ്റ് ഹൗസ് പുറത്ത് വിട്ടു. മികച്ച ഏഴ് ചിത്രങ്ങളാണ് വൈറ്റ് ഹൗസ് പുറത്ത് വിട്ടിരിക്കുന്നത്. ഇതില്‍ മോദിയും ഒബാമയും ഒരുമിച്ച് കാറില്‍ സഞ്ചരിക്കുന്ന ഫോട്ടോയാണ് ഒന്നാമത്.
വൈറ്റ് ഹൗസിലെ പ്രധാന ഫോട്ടോഗ്രാഫറായ പെറ്റെ സൂസെയുടെയും സ്റ്റാഫുകളുടേയും ശേഖരത്തില്‍ നിന്നുള്ള ഫോട്ടോയാണിത്.
വിടപറയാനൊരുങ്ങുന്ന 2014ലെ പ്രധാന സംഭവങ്ങളും സന്ദര്‍ഭങ്ങളും അനുസ്മരിപ്പിക്കുന്ന വേറേയും ഫോട്ടോഗ്രാഫുകള്‍ ഇവരുടെ ശേഖരത്തില്‍ നിറഞ്ഞു നില്‍ക്കുന്നു.
ഒബാമ-വഌഡിമിര്‍ പുഡിന്‍ കൂടിക്കാഴ്ച്ച, ഒബാമയുടെ സ്വകാര്യ നിമിഷങ്ങള്‍ എന്നിവ ഇതില്‍ പ്രധാനപ്പെട്ടതാണ്.
മികച്ച ചിത്രങ്ങളില്‍ ഉള്‍പ്പെട്ട മറ്റ് ചിത്രങ്ങള്‍
     

</TEXT>
</DOC>