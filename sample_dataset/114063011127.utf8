<DOC>
<DOCNO>114063011127.utf8</DOCNO>
<TEXT>


            കരിപ്പൂരില്‍ വീണ്ടും സ്വര്‍ണ വേട്ട    

Monday 30 June 2014 12:59 pm IST

കോഴിക്കോട്: കരിപ്പൂര്‍ വിമാനത്താവളത്തില്‍ വീണ്ടും സ്വര്‍ണ വേട്ട. രണ്ടരകിലോ സ്വര്‍ണവുമായി അബുദാബിയില്‍ നിന്നെത്തിയ യാത്രക്കാരനെ കസ്റ്റംസ് പിടികൂടി. താമരശ്ശേരി സ്വദേശി മുസ്തഫയാണ് പിടിയിലായത്.

ചുരുളുകളാക്കിയാണ് സ്വര്‍ണം ഒളിപ്പിച്ചിരുന്നത്. അന്താരാഷ്ട്ര വിപണിയില്‍ 73 ലക്ഷം രൂപ വിലവരും ഈ സ്വര്‍ണത്തിന്. കസ്റ്റംസ് ഇന്റലിജന്‍സ് അസി. കമ്മിഷണര്‍ ലോകേഷ് ദമോര്‍, സൂപ്രണ്ടുമാരായ വി.വി.വിനോദ്കുമാര്‍, എം.കെ.സവിന്‍, ഇന്‍സ്‌പെക്ടര്‍!മാരായ ആനന്ദ് വിക്രം സിംഗ്, അഭിജിത് കുമാര്‍ എന്നിവരടങ്ങിയ സംഘമാണ് സ്വര്‍ണം പിടികൂടിയത്.
    
</TEXT>
</DOC>