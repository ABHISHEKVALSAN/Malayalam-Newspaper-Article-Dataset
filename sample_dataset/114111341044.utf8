<DOC>
<DOCNO>114111341044.utf8</DOCNO>
<TEXT>


           സ്വകാര്യ ദൃശ്യങ്ങളുടെ പ്രചരണം: പിന്നില്‍ എ.ഡി.ജി.പിയെന്ന് സരിത    

Thursday 13 November 2014 9:07 pm IST

        തിരുവനന്തപുരം: തന്റെ സ്വകാര്യ ദൃശ്യങ്ങള്‍ വാട്‌സ് ആപ്പിലൂടെ പ്രചരിപ്പിച്ചതിനു പിന്നില്‍ എ.ഡി.ജി.പി കെ. പത്മകുമാറാണന്ന് സോളാര്‍ കേസ് പ്രതി സരിതാ നായര്‍ ആരോപിച്ചു.

പത്മകുമാര്‍ റേഞ്ച് ഐജി ആയിരിക്കെയാണ് സോളാര്‍ കേസുമായി ബന്ധപ്പെട്ട് തന്റെ ലാപ്‌ടോപ്പും മൊബൈല്‍ ഫോണുകളും പിടിച്ചെടുത്തത്. തന്റെ അമ്മയുടെ പക്കല്‍ നിന്ന് പിടിച്ചെടുത്ത മൊബൈല്‍ ഫോണുകളില്‍ ചിലത് കാണാതായിരുന്നു.

നിലവില്‍ വാട്‌സ് ആപ്പിലുടെ പ്രചരിക്കുന്ന ദൃശ്യങ്ങള്‍ അതിലുള്ളതാണെന്നും സരിത മാധ്യമങ്ങളോട് പറഞ്ഞു. ഡിജിപിക്ക് ഇക്കാര്യം ചൂണ്ടിക്കാട്ടി പരാതി നല്‍കിയിട്ടുണ്ടെന്നും സരിത സൂചിപ്പിച്ചു.
    
</TEXT>
</DOC>