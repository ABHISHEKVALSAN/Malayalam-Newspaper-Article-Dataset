<DOC>
<DOCNO>114033188201.utf8</DOCNO>
<TEXT>


           നാന്‍സി പവല്‍രാജിവച്ചു    

Monday 31 March 2014 9:59 pm IST

ന്യൂയോര്‍ക്ക്‌: ഇന്ത്യയിലെ അമേരിക്കന്‍ അംബാസിഡര്‍ നാന്‍സി ജെ പവല്‍ രാജിവച്ചു.രാജിക്കത്ത്‌ പ്രസിഡനൃ ഒബാമയ്ക്ക്‌ സമര്‍പ്പിച്ചു. മെയ്‌ അവസാനത്തിനു മുന്‍പ്‌ അവര്‍ അമേരിക്കയിലെ ഡിലാവറിലുള്ള വീട്ടിലേക്ക്‌ മടങ്ങും. യു.എസ്‌ എംബസിയുടെ വെബ്‌ സൈറ്റില്‍ അറിയിച്ചു. ഇന്ത്യയില്‍ പുതിയ സര്‍ക്കാര്‍ വരുമ്പോഴേയ്ക്കും പുതിയ അംബാസിഡറെ നിയമിക്കാന്‍ ഒബാമ ഭരണകൂടം തീരുമാനിച്ചിരുന്നു. അതിനാലാണ്‌ നാന്‍സിയുടെ രാജിയെന്ന്‌ കരുതുന്നു.
മോദിക്കെതിരെ കടുത്ത നിലപാട്‌ എടുത്തിരുന്ന അമേരിക്ക അടുത്തിടെ നിപാടില്‍ അയവ്‌ വരുത്തിയിരുന്നു. ഒബാമയുടെ ആവശ്യപ്രകാരം അവര്‍ ഗുജറാത്തിലെത്തി മോദിയെ സന്ദര്‍ശിക്കുകയും ചെയ്തിരുന്നു.
    
</TEXT>
</DOC>