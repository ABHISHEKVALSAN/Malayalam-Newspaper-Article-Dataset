<DOC>
<DOCNO>114100630563.utf8</DOCNO>
<TEXT>


           മദ്യപസംഘം ഓണഘോഷ പരിപാടി അലങ്കോലമാക്കി    

Monday 6 October 2014 9:46 pm IST

        ചെങ്ങന്നൂര്‍: ഇരുപത്തിയെട്ടാം ഓണാഘോഷ പരിപാടി മദ്യപസംഘം അലങ്കോലമാക്കി. കഴിഞ്ഞദിവസം പാണ്ടനാട് ജ്വാല ആര്‍ട്‌സ് ആന്റ് സ്‌പോര്‍ട്‌സ് ക്ലബ് നടത്തിയ ആഘോഷ പരിപാടിക്കിടെയാണ് മദ്യപിച്ചെത്തിയ പത്തംഗ സംഘം ആക്രമണം നടത്തിയത്. പരിപാടി നടന്നു കൊണ്ടിരിക്കെ ആളുകളുടെ ഇടിയിലേക്ക് എത്തിയ ഇവര്‍ അസഭ്യ വര്‍ഷം നടത്തി. ഇതിനെ ഭാരവാഹികള്‍ ചോദ്യം ചെയ്തതോടെ ഇവര്‍ പ്രദേശത്ത് സ്ഥാപിച്ചിരുന്ന വൈദ്യുതി വിളക്കുകള്‍ അടിച്ചു തകര്‍ക്കുകയും കാണികളെ കൈയ്യേറ്റം നടത്തുകയും ചെയ്തു. സംഭവത്തെ തുടര്‍ന്ന് പരിപാടി നിര്‍ത്തിവെച്ചു. സമീപത്തെ കേറ്ററിങ് യൂണിറ്റ് തൊഴിലാളികളാണ് ആക്രമണത്തിന് പിന്നിലെന്ന് ക്ലബ് ഭാരവാഹികള്‍ പൊലീസില്‍ നല്‍കിയ പരാതിയില്‍ പറയുന്നു.
    
</TEXT>
</DOC>