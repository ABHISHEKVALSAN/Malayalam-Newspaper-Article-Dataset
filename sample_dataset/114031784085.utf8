<DOC>
<DOCNO>114031784085.utf8</DOCNO>
<TEXT>


           ബല്‍റാം പറഞ്ഞത്‌ ഉദ്ദേശിച്ചതു തന്നെ: പി.സി. ജോര്‍ജ്ജ്‌    

Monday 17 March 2014 10:28 pm IST

കോട്ടയം: ഇടുക്കി ബിഷപ്പ്‌ മാര്‍ മാത്യു ആനിക്കുഴിക്കാട്ടിലിനെതിരെ വി. ടി. ബല്‍റാം എംഎല്‍എ പറഞ്ഞത്‌ ബല്‍റാം ഉദ്ദേശിച്ചതു തന്നെയാണെന്ന്‌ കേരള കോണ്‍ഗ്രസ്‌ നേതാവ്‌ പി.സി. ജോര്‍ജ്‌. ബല്‍റാമിന്‌ ചെറുപ്പമാണ്‌. അതിനാല്‍ കുറ്റപ്പെടുത്തുന്നില്ല. ജോര്‍ജ്‌ ഒരു ചാനലിനോടു പറഞ്ഞു. തെരഞ്ഞെടുപ്പ്‌ കാലത്ത്‌ ഞാഞ്ഞൂലിന്‌ പോലും വിഷമുള്ള സമയമാണെന്ന്‌ പിന്നീട്‌ ജോര്‍ജ്ജ്‌ തൊടുപുഴയില്‍ പറഞ്ഞു. മതമേലധ്യക്ഷന്മാരെക്കുറിച്ചുള്ള അധിക്ഷേപം തുടര്‍ന്നാല്‍ ജയിക്കേണ്ടവര്‍ തോല്‍ക്കുകയും തോല്‍ക്കേണ്ടവര്‍ ജയിക്കുകയും ചെയ്യും . കസ്തൂരിരംഗന്‍ റിപ്പോര്‍ട്ടുമായി ബന്ധപ്പെട്ട്‌ പി.ടി. തോമസുമായി അഭിപ്രായ വ്യത്യാസമുണ്ടെങ്കിലും അദ്ദേഹം മാന്യനായ പൊതുപ്രവര്‍ത്തകനാണ്‌. പി.ടി. തോമസ്‌ ആവശ്യപ്പെട്ടിട്ടാണ്‌ ഇടുക്കി സീറ്റ്‌ മറ്റൊരാള്‍ക്ക്‌ നല്‍കിയതെന്ന്‌ ആരു പറഞ്ഞാലും താന്‍ വിശ്വസിക്കുകയില്ല. ദേശീയ രാഷ്ട്രീയത്തെക്കുറിച്ച്‌ പി.സി. ചാക്കോ സ്വന്തമായ അഭിപ്രായം പറഞ്ഞതിന്‌ അദ്ദേഹത്തെ കുറ്റപ്പെടുത്തേണ്ട കാര്യമില്ല.

</TEXT>
</DOC>