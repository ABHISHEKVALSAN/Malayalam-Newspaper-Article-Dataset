<DOC>
<DOCNO>114071915863.utf8</DOCNO>
<TEXT>


           ക്രിസ്റ്റിയാനോയെ ഗര്‍ഭത്തിലെ കൊന്നുകളയാന്‍ ശ്രമിച്ചിരുന്നുവെന്ന് അമ്മ    

Saturday 19 July 2014 4:44 pm IST

ലിസ്ബണ്‍: ക്രിസ്റ്റിയാനോ റൊണാള്‍ഡോയെ ഗര്‍ഭത്തിലെ കൊന്നുകളയാന്‍ ശ്രമിച്ചിരുന്നുവെന്ന് ക്രിസ്റ്റിയാനോയുടെ അമ്മ ഡോളറസ് എവ്‌യ്‌റെ. ക്രിസ്റ്റ്യാനോയുടെ അമ്മ ഡൊളോറസ് തന്റെ ആത്മകഥയിലാണ് മകനെ വേണ്ടെന്നുവെക്കാനുള്ള തീരുമാനമെടുത്ത കഥ വെളിപ്പെടുത്തിയത്. 
നാലുമക്കള്‍ക്ക് ഇളയവനായാണ് ഡൊളോറസിന്റെ ഗര്‍ഭത്തില്‍ കുഞ്ഞ് റോണോ ഉരുവം കൊണ്ടത്. ആസമയത്ത് സാമ്പത്തിക ബാധ്യതകള്‍ മലയോളമുണ്ടായിരുന്നു. ഒരു കുഞ്ഞിനെക്കൂടി പോറ്റാനാവുമോയെന്ന ഭയത്തില്‍ നിന്ന് സങ്കടമുള്ള ആ തീരുമാനം വന്നു; ഗര്‍ഭത്തിലെ തുടുപ്പിനെ ഇല്ലാതാക്കുക. ഡോക്ടറോട് പറഞ്ഞപ്പോള്‍ അദ്ദേഹം നിരുത്സാഹപ്പെടുത്തി. നിരാശയോടെ വീട്ടിലെത്തിയ താന്‍ ഗര്‍ഭം അലസാനായി ചൂടുള്ള ബിയര്‍ കുടിക്കുകയും കഠിനമായ വ്യായാമങ്ങളില്‍ ഏര്‍പ്പെടുകയും ചെയ്തു. ബോധം കെട്ടുവീഴും വരെ കിലോമീറ്ററുകള്‍ ഓടി. എന്നിട്ടും ഗര്‍ഭപാത്രത്തില്‍ മൊട്ടിട്ട കുഞ്ഞു പ്രാണന്‍ പോയില്ല. പത്താം മാസം അവന്‍ ലോകത്തിന്റെ വെളിച്ചത്തിലേയ്ക്ക് പിറന്നുവീണു.
    
</TEXT>
</DOC>