<DOC>
<DOCNO>114100931206.utf8</DOCNO>
<TEXT>


           ബിവ്‌റേജസ് ഔട്ട്‌ലെറ്റ് തുറക്കണമെന്ന ആവശ്യവുമായി രാഷ്ട്രീയപാര്‍ട്ടികള്‍ രംഗത്ത്    

Thursday 9 October 2014 11:30 am IST

        ഇടുക്കി: വെള്ളത്തൂവലില്‍ അടച്ചുപൂട്ടിയ ബിവ്‌റേജസ് കോര്‍പ്പറേഷന്‍ ഔട്ട്‌ലെറ്റ് തുറക്കണമെന്നാവശ്യപ്പെട്ട് വിവിധ രാഷ്ട്രീയപാര്‍ട്ടികള്‍ രംഗത്ത്. മദ്യവില്‍പ്പനശാല തുറക്കണമെന്നാവശ്യപ്പെട്ട് കോണ്‍ഗ്രസ്, സി.പി.ഐ.എം, സി.പി.ഐ എന്നീ പാര്‍ട്ടികളിലെ നേതാക്കള്‍ എക്‌സൈസ് മന്ത്രി കെ.ബാബുവിന് കത്ത് നല്‍കി.

സര്‍ക്കാരിന്റെ മദ്യ നയത്തെ തടര്‍ന്ന് ഒക്ടോബര്‍ രണ്ട് മുതല്‍ അടച്ചു പൂട്ടിയ 39 ബിവറേജസ് ഔട്ടലെറ്റില്‍ ഒന്നാണ് വെള്ളത്തൂവലിലേത്. ബിവ്‌റേജസ് ഔട്ട്‌ലെറ്റുകള്‍ പൂട്ടുന്നത് കടുത്ത പ്രത്യാഘാതമുണ്ടാക്കുമെന്നും ഉടന്‍ തുറക്കണമെന്നും നേതാക്കള്‍ കത്തില്‍ ചൂണ്ടിക്കാട്ടി.

അതേസമയം പല സ്ഥലത്തു നിന്നു ഇത്തരം സമ്മര്‍ദ്ദങ്ങള്‍ ഉയര്‍ന്നിട്ടുണ്ടെന്ന് മന്ത്രി കെ.ബാബു പറഞ്ഞു. ഇതൊരു ജനകീയ ആവശ്യമല്ലെന്നും പല ജനപ്രതിനിധികളും ഇതു സംബന്ധിച്ച് നിവേദനം നല്‍കിയിട്ടുണ്ടെന്നും അദ്ദേഹം കൂട്ടിച്ചേര്‍ത്തു.
    
</TEXT>
</DOC>