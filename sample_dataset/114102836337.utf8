<DOC>
<DOCNO>114102836337.utf8</DOCNO>
<TEXT>


           നരേന്ദ്ര മോദിയെ വധിക്കുമെന്ന് ഭീഷണി സന്ദേശം    

Tuesday 28 October 2014 3:01 pm IST

        തിരുവനന്തപുരം: പ്രധാനമന്ത്രി നരേന്ദ്ര മോദിയെ വധിക്കുമെന്ന് ഭീഷണി സന്ദേശം. തിരുവനന്തപുരത്തെ ബിജെപി ഓഫീസിലാണ് വധഭീഷണി മുഴക്കിക്കൊണ്ടുള്ള കത്ത് ലഭിച്ചത്. ബ്രിട്ടീഷ് മാദ്ധ്യമ പ്രവര്‍ത്തകനെ ഐഎസ്ഐഎസ് ഭീകരര്‍ വധിച്ചതു പോലെ മോദിയെയും വധിക്കുമെന്നാണ് ആലപ്പുഴ എസ്ഡിപിഐ യൂണിറ്റിന്റെ പേരിലുള്ള കത്തില്‍ പറയുന്നത്.

മോദിക്കൊപ്പം ഐഎസ് ഭീകരന്റെ ചിത്രവും കത്തിലുണ്ട്. ഗുജറാത്തിലെ മുസ്ലീങ്ങളെയും ഇപ്പോള്‍ പാകിസ്ഥാനിലെ മുസ്ലീങ്ങളെയും കൊന്നു കൊണ്ടിരിക്കുന്ന മോദി ഇബിലീസ് ഇനി കേരളത്തില്‍ വന്നാല്‍ അവന്റെ സ്ഥിതി പടത്തിലേതു പോലെ ആവുമെന്ന് ബിജെപിക്കാര്‍ മനസിലാക്കിക്കോ എന്നു പറഞ്ഞു കൊണ്ടാണ് കത്ത് അവസാനിക്കുന്നത്.

ഇത് സംബന്ധിച്ച് ബി.ജെ.പി സംസ്ഥാന നേതൃത്വം പോലീസില്‍ പരാതി നല്‍കിയിട്ടുണ്ട്.
    
</TEXT>
</DOC>