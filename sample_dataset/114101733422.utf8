<DOC>
<DOCNO>114101733422.utf8</DOCNO>
<TEXT>


           നടപടിക്രമങ്ങള്‍ പാലിച്ചാണ് എംജി കോളേജ് കേസ് പിന്‍വലിച്ചത്: മുഖ്യമന്ത്രി    

Friday 17 October 2014 3:56 pm IST

        കോഴിക്കോട്: തിരുവനന്തപുരം മഹാത്മാ ഗാന്ധി കോളേജ് കേസില്‍ നടപടി ക്രമങ്ങള്‍ പാലിച്ചു കൊണ്ടാണ് കേസ് പിന്‍വലിച്ചതെന്ന് മുഖ്യമന്ത്രി ഉമ്മന്‍ചാണ്ടി.

കോടതിയുടെ നിര്‍ദ്ദേശം അനുസരിച്ച് നിയമപ്രകാരമാണ് ഇക്കാര്യത്തില്‍ സര്‍ക്കാര്‍ പ്രവര്‍ത്തിച്ചതെന്നും ഉമ്മന്‍ചാണ്ടി വിശദീകരിച്ചു. ഇതു സംബന്ധിച്ച കൂടുതല്‍ വിശദീകരണങ്ങള്‍ തന്റെ ഓഫീസ് ഉടന്‍ മാദ്ധ്യമങ്ങള്‍ക്ക് നല്‍കുമെന്നും അദ്ദേഹം വാര്‍ത്താ ലേഖകരോട് പറഞ്ഞു.

കേസ് പിന്‍വലിച്ച വിഷയത്തില്‍ മുഖ്യമന്ത്രി മൗനം പാലിക്കുകയാണെന്നും വിഷയത്തിലെ പൂര്‍ണ ഉത്തരവാദിത്തം ഉമ്മന്‍ചാണ്ടിക്കാണെന്നും പ്രതിപക്ഷ നേതാവ് വി.എസ്. പറഞ്ഞിരുന്നു.
    
</TEXT>
</DOC>