<DOC>
<DOCNO>114051399183.utf8</DOCNO>
<TEXT>


           പോലീസിലെ ഉന്നതര്‍ക്ക് ബ്ലേഡ് മാഫിയയുമായി ബന്ധം : ചെന്നിത്തല    

Tuesday 13 May 2014 2:57 pm IST

കോട്ടയം: ബ്ലേഡ് മാഫിയുമായി പോലീസിലെ ചില ഉന്നതര്‍ക്ക് ബന്ധമുണ്ടെന്ന് ആഭ്യന്തര മന്ത്രി രമേശ് ചെന്നിത്തല. ഇത് സംബന്ധിച്ച് വ്യക്തമായ സൂചനകള്‍ പോലീസിന് ലഭിച്ചിട്ടുണ്ട്. ഇവര്‍ക്കെതിരെ അന്വേഷണം നടത്തി ശക്തമായ നടപടി സ്വീകരിക്കുമെന്നും ചെന്നിത്തല പറഞ്ഞു.

സാധാരണക്കാര്‍ക്ക് വായ്പകള്‍ എളുപ്പമാര്‍ഗത്തില്‍ ലഭ്യമാക്കുന്നതിനെക്കുറിച്ച് ബുധനാഴ്ച ചേരുന്ന മന്ത്രിസഭായോഗം തീരുമാനം എടുക്കുമെന്നും ആഭ്യന്തര മന്ത്രി പറഞ്ഞു. ബ്ലേഡ് മാഫിയകളെ സമാന്തര സമ്പദ്‌വ്യവസ്ഥയായി അനുവദിക്കില്ലെന്നും മന്ത്രി പറഞ്ഞു. ഒരു രാഷ്ട്രീയക്കാരനെയും ബ്ലേഡ് മാഫിയ്‌ക്കെതിരായ ‘ഓപ്പറേഷന്‍ കുബേര’യില്‍ ഇടപെടാന്‍ അനുവദിക്കില്ല.

ബ്ലേഡ് മാഫിയയുടെ കണ്ണികളായ വമ്പന്‍ സ്രാവുകളെ പിടിക്കുന്നില്ലെന്ന ആക്ഷേപം നിലനില്‍ക്കുന്നതിനാല്‍ അതേ കുറിച്ച് പരാതിയുണ്ടെങ്കില്‍ ജനങ്ങള്‍ക്ക് പോലീസിനെ അറിയിക്കാം.  ഗവര്‍ണര്‍ എം ജി വൈസ് ചാന്‍സലറെ നീക്കിയത് സര്‍ക്കാരിനും യുഡിഎഫിനും പാഠമാണെന്നും അദ്ദേഹം കൂട്ടിച്ചേര്‍ത്തു.
    
</TEXT>
</DOC>