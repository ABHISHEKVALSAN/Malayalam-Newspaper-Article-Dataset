<DOC>
<DOCNO>114030881650.utf8</DOCNO>
<TEXT>


           യുദ്ധക്കപ്പലിലെ പൊട്ടിത്തെറി: അന്വേഷണത്തിന്‌ ഉത്തരവ്‌    

Saturday 8 March 2014 10:31 pm IST

        മുംബൈ: നിര്‍മാണത്തിലിരുന്ന യുദ്ധക്കപ്പല്‍ ഐഎന്‍എസ്‌ കൊല്‍ക്കത്ത പൊട്ടിത്തെറിച്ച്‌ നാവിക കമാന്‍ഡര്‍ മരിക്കാനിടയായ സംഭവത്തില്‍ നാവികസേന അന്വേഷണത്തിന്‌ ഉത്തരവിട്ടു. 
അപകട കാരണങ്ങള്‍ കണ്ടെത്താന്‍ വിശദ അന്വേഷണത്തിനാണ്‌ ഉത്തരവിട്ടിരിക്കുന്നത്‌. മാസ്ഗാവ്‌ ഡോക്‌ യാര്‍ഡ്‌ ലിമിറ്റഡാണ്‌ അന്വേഷണത്തിന്‌ നേതൃത്വം നല്‍കുന്നതെന്ന്‌ സേനയുടെ പിആര്‍ഒ അറിയിച്ചു. 
വെള്ളിയാഴ്ച ഉച്ചയ്ക്ക്‌ എന്‍ജിന്‍ മുറിയിലെ പരീക്ഷണ പ്രവര്‍ത്തനങ്ങള്‍ക്കിടെയാണ്‌ അപകടം നടന്നത്‌. കപ്പലിലെ കാര്‍ബണ്‍ഡൈ ഓക്സൈഡ്‌ യൂണിറ്റിന്റെ തകരാറാണ്‌ അപകടത്തിന്‌ ഇടയാക്കിയതെന്ന്‌ പ്രാഥമിക നിഗമനം.

    
</TEXT>
</DOC>