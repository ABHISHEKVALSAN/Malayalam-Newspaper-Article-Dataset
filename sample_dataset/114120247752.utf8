<DOC>
<DOCNO>114120247752.utf8</DOCNO>
<TEXT>


           പരസ്യ മദ്യപാനത്തെ ചോദ്യം ചെയ്ത യുവാവിന് ക്രൂരമര്‍ദ്ദനം    

Tuesday 2 December 2014 10:07 pm IST

        ആലപ്പുഴ: പരസ്യ മദ്യപാനത്തെ ചോദ്യം ചെയ്ത യുവാവിന് ക്രൂരമര്‍ദ്ദനം. ഇയാളെ ആശുപത്രിയില്‍ പ്രവേശിപ്പിച്ചു. പുറക്കാട് പഞ്ചായത്ത് ഗോപഭവനത്തില്‍ സതീഷിന്റെ മകന്‍ സന്തോഷി (25)നെയാണ് ആശുപത്രിയില്‍ പ്രവേശിപ്പിച്ചത്. കഴിഞ്ഞ ദിവസം രാത്രി 11 ഓടെ ഇയാളുടെ വീടിന് സമീപത്ത് ബൈക്കിലെത്തിയ ഒരു സംഘം യുവാക്കള്‍ വഴിയോരത്തിരുന്ന് മദ്യപിക്കുകയും ഇത് ചോദ്യം ചെയ്ത സന്തോഷിനെ മദ്യപാനസംഘം അക്രമിക്കുകയായിരുന്നു. തുടര്‍ന്ന് ഇയാളുടെ വലത് കണ്ണിന് ക്ഷതമേല്‍ക്കുകയുമായിരുന്നു. തുടര്‍ന്ന് യുവാവിന്റെ നിലവിളി ശബ്ദം കേട്ട് ഓടിയെത്തിയ നാട്ടുകാര്‍ ആശുപത്രിയില്‍ എത്തിക്കുകയായിരുന്നു. പ്രതികള്‍ക്ക് വേണ്ടി അമ്പലപ്പുഴ പോലീസ് അന്വേഷണം ഊര്‍ജിതമാക്കി.
    
</TEXT>
</DOC>