<DOC>
<DOCNO>114121250587.utf8</DOCNO>
<TEXT>


           മോദിയുടെ ഭരണം മികച്ചത് മദ്യനയത്തില്‍ നിന്ന് സര്‍ക്കാര്‍  പിന്നോട്ട് പോകരുത്: കാതോലിക്കബാവ    

Friday 12 December 2014 6:59 pm IST

        കോട്ടയം: മദ്യനയത്തില്‍ നിന്ന് സര്‍ക്കാര്‍ പിന്നോട്ട് പോകരുതെന്ന് ഓര്‍ത്തഡോക്‌സ് സഭാ കാതോലിക്കാബാവ ബാസേലിയോസ് മാര്‍ത്തോമ പൗലോസ് രണ്ട് പത്രസമ്മേളനത്തിലറിയിച്ചു. കോടതിയില്‍ സര്‍ക്കാര്‍ പറയേണ്ടത് പറയാതിരുന്നതിനാലാണ് കോടതി പലകാര്യങ്ങളിലും തീരുമാനമെടുത്തത്.

കോടതിയുടെ തീരുമാനങ്ങള്‍ അംഗീകരിക്കാന്‍ നാം ബാധ്യസ്ഥരാണ്. നിര്‍ബന്ധിത മതപരിവര്‍ത്തനം ആരുടെ ഭാഗത്ത് നിന്നും ഉണ്ടാകുന്നത് ശരിയല്ല. മതസ്വാതന്ത്ര്യവും, മതനിരപേക്ഷതയും, ന്യൂനപക്ഷ അവകാശവും സംരക്ഷിച്ച് കൊണ്ടായിരിക്കണം മുന്നോട്ട് പോകേണ്ടത്. പ്രധാനമന്ത്രി മോദിയുടെ ഭരണം മികച്ചതാണ്. ഇത്് നിലനിര്‍ത്തണമെന്നാണ് തന്റെ ആഗ്രഹമെന്നും കാതോലിക്കാബാവ അഭിപ്രായപ്പെട്ടു.

കേരളത്തിലെ വിദ്യാഭ്യാസ മേഖല കുത്തഴിഞ്ഞ അവസ്ഥയിലാണ്. ജിവനക്കാര്‍ക്ക് ശമ്പളം കോടുക്കാന്‍ സര്‍ക്കാരിന് ബാധ്യതയുണ്ട്. നന്മകള്‍ ദുര്‍ബലപെടുന്നതാണ് അഴിമതിക്ക് കാരണം. ഉപഭോഗസംസ്‌ക്കരവും, ധനത്തോടുള്ള ആര്‍ത്തിയുമാണ് ഇതിന് പിന്നില്‍. സഭാ തര്‍ക്കങ്ങള്‍ തീര്‍ത്ത് യോജിച്ച് പോകണമെന്നാണ് ഓര്‍ത്തഡോക്‌സ് സഭ ആഗ്രഹിക്കുന്നത്. പാത്രിയാക്കിസ് ബാവ യോജിപ്പിനേക്കുറിച്ച് പത്രക്കാരോട് പറഞ്ഞെങ്കിലും സഭയോട് ഇക്കാര്യം അറിയിച്ചിട്ടില്ല.

ബാസേലിയോസ് ഗീവര്‍ഗീസ് ദ്വിതിയന്‍ ബാവയുടെ ചരമ സുവര്‍ണ്ണ ജൂബിലി ആഘോഷം ജനുവരി നാലിന് സമാപിക്കുമെന്ന് അദ്ദേഹം പറഞ്ഞു. കഴിഞ്ഞ ഒരു വര്‍ഷക്കാലമായി നടക്കുന്ന ആഘോഷ പരിപാടികളുടെ സമാപനസമ്മേളനം മുഖ്യമന്ത്രി ഉമ്മന്‍ചാണ്ടി ഉദ്ഘാടനം ചെയ്യും. ഭാരതത്തിലെ ഓര്‍ത്തഡോക്‌സ് സഭക്ക് വേണ്ടി പുതിയതായി നിര്‍മ്മിച്ച ആസ്ഥാനന്ദിരത്തിന്റെ ഉദ്ഘാടനവും ഇതോടനുബന്ധിച്ച് നടക്കും.

16 ന് കുറിച്ചി ഓര്‍ത്തഡോക്‌സ് വലിയപള്ളിയില്‍ വൈദീക സമ്മേളനവും, 28 ന് എല്ലാ പള്ളികളിലും അനുസ്മരണ സമ്മേളനങ്ങളും നടക്കും. രണ്ടിന് കുറിച്ചി വലിയപള്ളിയില്‍ നിന്ന് പുറപ്പെടുന്ന ഘോഷയാത്ര വൈകിട്ട് ആറിന് മാര്‍ഏലിയ കത്തീഡ്രലില്‍ എത്തിചേരും തുടര്‍ന്ന് കബറിടത്തില്‍ സംയുക്ത റാസ നടത്തുമെന്നും അദ്ദേഹം പറഞ്ഞു.
    
</TEXT>
</DOC>