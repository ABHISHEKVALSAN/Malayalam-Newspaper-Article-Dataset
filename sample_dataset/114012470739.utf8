<DOC>
<DOCNO>114012470739.utf8</DOCNO>
<TEXT>


           28ന്‌ ടാക്സി, ഓട്ടോ പണിമുടക്ക്‌    

Friday 24 January 2014 10:08 pm IST

        കോഴിക്കോട്‌: വാഹന നികുതി വര്‍ദ്ധിപ്പിക്കാനുള്ള ബജറ്റ്‌ പ്രഖ്യാപനത്തില്‍ പ്രതിഷേധിച്ച്‌ സംസ്ഥാന വ്യാപകമായി 28ന്‌ ടാക്സി-ഓട്ടോ പണിമുടക്ക്‌. രാവിലെ 6 മുതല്‍ വൈകിട്ട്‌ 6 വരെ സംയുക്ത ട്രേഡ്‌ യൂണിയന്റെ നേതൃത്വത്തിലാണ്‌ പണിമുടക്ക്‌. 
നികുതി വര്‍ധനയിലൂടെ പാവപ്പെട്ട തൊഴിലാളികളെ വഞ്ചിക്കുകയാണ്‌ ബജറ്റിലൂടെ സര്‍ക്കാര്‍ ചെയ്തതെന്ന്‌ നേതാക്കള്‍ വ്യക്തമാക്കി. കെ. ഗംഗാധരന്‍, എ.സി. കൃഷ്ണന്‍ (ബിഎംഎസ്‌), എളമരം കരീം(സിഐടിയു), യു.ഹരിദാസ്‌ തുടങ്ങിയ ട്രേഡ്‌ യൂണിയന്‍ നേതാക്കള്‍ യോഗത്തില്‍ പങ്കെടുത്തു.
    
</TEXT>
</DOC>