<DOC>
<DOCNO>114060204584.utf8</DOCNO>
<TEXT>


           ജമ്മുകാശ്മീരീല്‍ ലഷ്‌കര്‍ തൊയ്ബ ഭീകരനെ കൊന്നു    

Monday 2 June 2014 10:42 am IST

കുപ്‌വാര: ഭീകരസംഘടനയായ ലഷ്‌കര്‍ ഇ തൊയ്ബയുടെ പ്രാദേശിക കമാന്റര്‍ സൈന്യവുമായുള്ള ഏറ്റുമുട്ടലില്‍ കൊല്ലപ്പെട്ടു.

വടക്കന്‍ കാശ്മീരില്‍ കുപ്‌വാര ജില്ലയിലെ ഹന്ധ്‌വാരയില്‍ നടന്ന ഏറ്റുമുട്ടലിലാണ് കൊടുംഭീകരനായ അബു കാഷ കൊല്ലപ്പെട്ടത്.

കരസേനയുടെ പബ്ലിക് ഇന്‍ഫര്‍മേഷന്‍ വിഭാഗം അഡീഷണല്‍ ഡയറക്ടറേറ്റ് ജനറല്‍ ട്വിറ്റര്‍ സന്ദേശമായാണ് വിവരം പുറത്തുവിട്ടത്. ആര്‍മിയും പോലീസും സംയുക്തമായി നടത്തിയ തെരച്ചിലിനിടെയുണ്ടായ ഏറ്റുമുട്ടലിലാണ് ഭീകരന്‍ കൊല്ലപ്പെട്ടത്. ഭീകരനെക്കുറിച്ചുള്ള കൂടുതല്‍ വിവരങ്ങളൊന്നും പുറത്തുവിടാന്‍ പോലീസോ സൈന്യമോ തയ്യാറായില്ല.
    
</TEXT>
</DOC>