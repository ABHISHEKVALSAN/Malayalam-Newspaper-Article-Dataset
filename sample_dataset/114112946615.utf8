<DOC>
<DOCNO>114112946615.utf8</DOCNO>
<TEXT>


           അസുരബുദ്ധി    

Saturday 29 November 2014 7:48 pm IST

        എന്താണ് ചെയ്യേണ്ടതെന്നും ചെയ്യരുതാത്തതെന്നും അസുരബുദ്ധികള്‍ക്കറിയില്ല. അവര്‍ക്കു ശൗചമോ ആചാരമോ ഇല്ല, സത്യവുമില്ല.

ഈ ലോകം അയഥാര്‍ത്ഥമാണെന്നും ഇതിനൊരടിസ്ഥാനമില്ലെന്നും നിയന്താവായി ഒരീശ്വരനില്ലെന്നും അവര്‍ പറയുന്നു. സ്ത്രീപുരുഷന്മാരുടെ കാമമോഹം മാത്രമാണ് ഈ പ്രപഞ്ചസൃഷ്ടിക്കു ഹേതുവെന്നും അവര്‍ വാദിക്കുന്നു.

ഇത്തരം നിഗമനങ്ങളെ പിന്‍തുടര്‍ന്ന് നഷ്ടചിത്തരും അല്പബുദ്ധികളുമായിത്തീര്‍ന്ന അസുരശക്തികള്‍ ജഗത്തിനു സര്‍വനാശമുണ്ടാക്കുന്ന ക്രൂരകര്‍മ്മങ്ങളിലേര്‍പ്പെടുന്നു. ഒരിക്കലും തൃപ്തി വരാത്ത കാമത്തിനടിമപ്പെട്ട് ദുരഭിമാനം, മദം, ഗര്‍വം എന്നിവയോടുകൂടിയവരായി, അജ്ഞാനം മൂലം നീചപ്രവൃത്തികള്‍ ചെയ്ത് ദുരാഗ്രഹങ്ങളെ സ്വീകരിച്ചു തങ്ങളുടെ പ്രവര്‍ത്തനം തുടരുന്നു.

 
    
</TEXT>
</DOC>