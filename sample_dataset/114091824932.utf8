<DOC>
<DOCNO>114091824932.utf8</DOCNO>
<TEXT>


           കശ്മീര്‍നിധി: ഏകത്വം തെളിയിക്കാന്‍ അവസരം -സുരേഷ്‌ഗോപി    

Thursday 18 September 2014 12:14 am IST

        തിരുവനന്തപുരം: കശ്മീരില്‍ ദുരിതം അനുഭവിക്കുന്നവരെ സഹായിക്കാനുള്ള പ്രവര്‍ത്തനത്തില്‍ എല്ലാവരും രംഗത്തിറങ്ങണമെന്ന് നടന്‍ സുരേഷ്‌ഗോപി. സ്‌കൂള്‍-കോളേജ് വിദ്യാര്‍ത്ഥികള്‍ സജീവമായി ദുരിതാശ്വാസനിധി ശേഖരണത്തിനിറങ്ങണം. ബിജെപി കലാ-സാംസ്‌കാരിക സെല്ലിന്റെ കശ്മീര്‍ ദുരിതാശ്വാസനിധി ശേഖരണം ഉദ്ഘാടനം ചെയ്യുകയായിരുന്നു അദ്ദേഹം.

നമ്മുടെ രാജ്യത്തിന്റെ ഏകത്വം തെളിയിക്കാനുള്ള അവസരമായി ഇതിനെ കരുതണം. കശ്മീരിനെ കുറിച്ചുള്ള ചോദ്യങ്ങള്‍ക്കൊന്നും പ്രസക്തിയില്ലെന്ന് പറയാന്‍ ഓരോ ഭാരതീയനും കഴിയണം, സുരേഷ് ഗോപിപറഞ്ഞു.
സുരേഷ്‌ഗോപിയില്‍ നിന്ന് ബിജെപി സംസ്ഥാന അധ്യക്ഷന്‍ വി.മുരളീധരന്‍ നിധി ഏറ്റുവാങ്ങി. ഗോപന്‍ ചെന്നിത്തല അധ്യക്ഷത വഹിച്ചു. ബിജെപി നേതാവ് പി.കെ.കൃഷ്ണദാസ്, വിജിതമ്പി, കൃഷ്ണപ്രസാദ്, ശരത്, ദിനേശ്പണിക്കര്‍, പത്മജ രാധാകൃഷ്ണന്‍, കല്ലിയൂര്‍ ശശി, ബി.രാകേഷ്, ആര്‍.ഗോപാലകൃഷ്ണന്‍, ബിജെപി സംസ്ഥാന സെക്രട്ടറിമാരായ സി.ശിവന്‍കുട്ടി, അഡ്വ.പത്മകുമാര്‍, വൈസ്പ്രസിഡന്റ് ഡോ.വാവ, വക്താവ് വി.വി.രാജേഷ്, ജില്ലാ പ്രസിഡന്റ് അഡ്വ.എസ്.സുരേഷ്, വെങ്ങാനൂര്‍ സതീഷ്, സജികുമാര്‍, പി.അശോക്കുമാര്‍ തുടങ്ങിയവര്‍ പങ്കെടുത്തു.

 
    
</TEXT>
</DOC>