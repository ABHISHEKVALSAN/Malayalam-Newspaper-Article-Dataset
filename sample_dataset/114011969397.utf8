<DOC>
<DOCNO>114011969397.utf8</DOCNO>
<TEXT>


           കടല്‍ക്കൊല: ഇറ്റലി രാജ്യാന്തര സഹായം തേടുന്നു    

Sunday 19 January 2014 3:51 pm IST

ന്യൂദല്‍ഹി: കൊല്ലം നീണ്ടകരയില്‍ രണ്ട് മത്യതൊഴിലാളികളെ വെടിവച്ച് കൊന്ന കടല്‍ക്കൊലക്കേസില്‍ ഇറ്റലി രാജ്യാന്തര സഹായം തേടുന്നതായി റിപ്പോര്‍ട്ട്.

കേസില്‍ ഉള്‍പ്പെട്ട നാവികരുടെ ഇന്ത്യയിലെ വിചാരണ വൈകുന്ന സാഹചര്യത്തിലാണ് ഇറ്റലി ഇത്തരമൊരു നീക്കത്തിന് തയ്യാറാകുന്നത്. പ്രശ്‌നം രാജ്യാന്തര ശ്രദ്ധയില്‍പ്പെടുത്തുമെന്ന് ഇറ്റാലിയന്‍ പ്രധാനമന്ത്രി എന്റികോ ലെറ്റ അറിയിച്ചിട്ടുണ്ട്.

ഇറ്റാലിയിന്‍ പാര്‍ലമെന്ററി സംഘം ഇന്ത്യയിലെത്തുമെന്നും അദ്ദേഹം കൂട്ടിച്ചേര്‍ത്തു. അതേസമയം നാവികര്‍ക്കെതിരെ സുവനിയമം ചാര്‍ത്തരുതെന്ന് ഇറ്റലി ആവശ്യപ്പെട്ടു.

എന്നാല്‍ സാധാരണ നിയമ പ്രകാരമുള്ള കുറ്റങ്ങള്‍ ചുമത്തുന്നതിനെ ഇറ്റലി അനുകൂലിക്കും. തിങ്കളാഴ്ച്ച സുപ്രീംകോടതി കേസ് പരിഗണിക്കാനിരിക്കെയാണ് ഇറ്റലിയുടെ ഈ ആവശ്യം.
    
</TEXT>
</DOC>