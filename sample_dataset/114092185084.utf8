<DOC>
<DOCNO>114092185084.utf8</DOCNO>
<TEXT>


           സാറാ ജോസഫിന്‌ അരക്കോടിയുടെ സ്വത്ത്‌    

Sunday 21 September 2014 10:10 am IST

തൃശൂര്‍: ഇന്നലെ നാമനിര്‍ദ്ദേശ സമര്‍പ്പിച്ച ആം ആദ്മി പാര്‍ട്ടി സ്ഥാനാര്‍ത്ഥി സാറാ ജോസഫിന്‌ ആകെ 41,22,398 രൂപയുടെ ആസ്തിയുള്ളതായി വരണാധികാരി മുമ്പാകെ ബോധിപ്പിച്ചു. 37. 5 ലക്ഷം രൂപയുടെ സ്ഥാവര സ്വത്തുക്കളും 3 , 72, 398 രൂപുടെ ജംഗമ സ്വത്തുക്കളുമാണ്‌ സ്ഥാനാര്‍ത്ഥിക്കുള്ളത്‌.
കൈവശം റൊക്കമുള്ള 8,600 രൂപ, 2, 94, 798 രൂപയുടെ നിക്ഷേപങ്ങള്‍ 51,000 രൂപയുടെ ദേശീയ സമ്പാദ്യ പദ്ധതി നിക്ഷേപം, 6,000 രൂപ വിലമതിക്കുന്ന 2 ഗ്രാം സ്വര്‍ണ്ണം, 12,000 രൂപയുടെ നിക്ഷേപങ്ങളില്‍ നിന്നുള്ള പലിശ എന്നിവ യാണ്‌ ജംഗമ സ്വത്തുക്കള്‍. 
കിള്ളന്നൂര്‍ വില്ലേജില്‍ സര്‍വ്വെ 762/3 ല്‍പ്പെട്ട 30500 ചതുരശ്ര അടി ഭൂമിയുടെ 22 . 5 ലക്ഷം രൂപ വിലമതിക്കുന്ന 25 ശതമാനം വിഹിതവും 15 ലക്ഷം രൂപ വിലമതിക്കുന്ന 600 ചതുരശ്ര അടി വിസ്തീര്‍ണമുള്ള വീടുമാണ്‌ സ്ഥാനാര്‍ത്ഥിക്കുള്ള സ്ഥാവര സ്വത്തുക്കള്‍. സ്ഥാനാര്‍ത്ഥിക്ക്‌ സാമ്പത്തിക ബാധ്യതയൊന്നുമില്ല. നിലവില്‍ കേസുകള്‍ ഒന്നും ഇല്ലെന്നും സത്യവാങ്മൂലത്തില്‍ ബോധിപ്പിച്ചിട്ടുണ്ട്‌. 
    
</TEXT>
</DOC>