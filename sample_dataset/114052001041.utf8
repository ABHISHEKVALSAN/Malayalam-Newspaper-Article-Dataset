<DOC>
<DOCNO>114052001041.utf8</DOCNO>
<TEXT>


           സ്‌ഫോടന മുന്നറിയിപ്പ്; മഹാരാഷ്ട്രയില്‍ നാല് മണിക്കൂര്‍ ട്രെയിന്‍ വൈകി    

Tuesday 20 May 2014 12:55 pm IST

നവി മുംബൈ: ബോംബ് സ്‌ഫോടനമുണ്ടാകുമെന്ന മുന്നറിയിപ്പിനെ തുടര്‍ന്ന് കൊങ്കന്‍ റെയില്‍  പാതയിലെ റോഹാ സ്‌റ്റേഷനില്‍ റോഹാ-ദിവാ പാസഞ്ചര്‍ ട്രെയിന്‍ പിടിച്ചിട്ടു.

റോഹയില്‍ നിന്ന് പുലര്‍ച്ചെ 5.30ന് പുറപ്പടേണ്ട ട്രെയിന്‍ അജ്ഞാത ഫോണ്‍ സന്ദേശത്തെ തുടര്‍ന്ന് നാല് മണിക്കൂറാണ് പിടിച്ചിട്ടത്.

സ്റ്റേഷന്‍ മാസ്റ്റര്‍ക്കാണ് അജ്ഞാത ഫോണ്‍ സന്ദേശം ലഭിച്ചത്. വിവര മറിഞ്ഞ് അലീ ബഗ്ഗില്‍ നിന്നുള്ള ബോംബ് സ്‌ക്കോഡ് സ്ഥലത്തെത്തി പരിശോധന നടത്തി. എന്നാല്‍ സ്‌ഫോടക വസ്തുക്കളൊന്നും കണ്ടെത്താന്‍ സാധിച്ചില്ല.



ഒരു സ്ത്രീയുടെ പേരെടുത്ത് പറയുകയും ഇവരുടെ പക്കലാണ് ബോംബെന്നുമായിരുന്നു സന്ദേശം. എന്നാല്‍ ഇവരെ പരിശോധിച്ചതില്‍ നിന്നും സ്‌ഫോടന വസ്തുക്കളോ കാര്യമായ തെളിവുകളോ ലഭിച്ചില്ല.

സ്ത്രീയോട് വ്യക്തി വൈരാഗ്യമുള്ള ആരെങ്കിലുമായിരിക്കും ഇതിന് പിന്നിലെന്നാണ് നിഗമനം. ട്രെയിന്‍ ഗതാഗതം പുന: ക്രമീകരിച്ചെന്ന് പോലീസ് അധികൃതര്‍ വ്യക്തമാക്കി.

 
    
</TEXT>
</DOC>