<DOC>
<DOCNO>114072417207.utf8</DOCNO>
<TEXT>


           സ്ത്രീകള്‍ക്ക് കാറും സ്കൂട്ടറും വാങ്ങാന്‍ കുറഞ്ഞ പലിശ നിരക്കില്‍ വായ്പ    

Thursday 24 July 2014 6:34 pm IST

കൊച്ചി: സ്ത്രീകള്‍ക്ക് കുറഞ്ഞ പലിശ നിരക്കില്‍ കാര്‍, സ്കൂട്ടര്‍ വായ്പയുമായി ഫെഡറല്‍ ബാങ്ക്. സ്ത്രീ ശാക്തീകരണത്തിനു നല്‍കി വരുന്ന പിന്തുണയുടെ ഭാഗമായാണ് പ്രത്യേക വായ്പാ പദ്ധതി ഫെഡറല്‍ ബാങ്ക് അവതരിപ്പിച്ചത്.

36 മാസം തിരിച്ചടവുള്ള വായ്പ്പയ്ക്ക് 10.50 ശതമാനമാണ് പലിശ. 3648 മാസത്തിന് 10.75 ശതമാനവും 48 മാസത്തിനു മുകില്‍ 11 ശതമാനവുമാണ് പലിശ നിരക്ക്. ഇരുചക്ര വാഹനങ്ങള്‍ വാങ്ങാന്‍ 11 ശതമാനം നിരക്കില്‍ വായ്പ ലഭ്യമാണ്. ബാങ്കിന്റെ മഹിളാ മിത്ര സേവിംഗ്‌സ് അക്കൗണ്ടുമായി ചേര്‍ന്നാണ് വായ്പ അനുവദിക്കുന്നത്.

അഞ്ചു ലക്ഷം രൂപയുടെ വ്യക്തിഗത അപകട ഇന്‍ഷുറന്‍സും ഡെബിറ്റ് കാര്‍ഡില്‍ ക്യാഷ് ബാക്ക് വാഗ്ദാനവും അടങ്ങുന്നതാണ് മഹിളാ മിത്ര. സാമുഹിക, സാമ്പത്തിക മേഖലയില്‍ സ്ത്രീകള്‍ കൈവരിച്ച മികവിനുള്ള അംഗീകാരവും ആദരവുമാണ് പദ്ധതിയെന്ന് ജനറല്‍ മാനേജര്‍ എ. സുരേന്ദ്രനും ഡെപ്യൂട്ടി ജനറല്‍ മാനേജര്‍ കെ.ഐ ബാബുവും കൊച്ചിയില്‍ പറഞ്ഞു.
    
</TEXT>
</DOC>