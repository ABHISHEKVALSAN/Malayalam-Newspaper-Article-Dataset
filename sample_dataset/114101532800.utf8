<DOC>
<DOCNO>114101532800.utf8</DOCNO>
<TEXT>


           വിസിമാരുടെ നിയമനത്തില്‍ യോഗ്യത മാനദണ്ഡമാക്കണം: കെഎസ്‌യു    

Wednesday 15 October 2014 5:38 pm IST

        തൃശൂര്‍: യോഗ്യതയുടെ മാനദണ്ഡമനുസരിച്ചാകണം സര്‍വകലാശാലകളില്‍ വിസിമാരെ നിയമിക്കേണ്ടതെന്ന് കെഎസ്‌യു സംസ്ഥാന പ്രസിഡന്റ് വി.എസ്.ജോയ്. പല വിസിമാരും സര്‍വകലാശാലകളില്‍ ഏകാധിപതികളെപ്പോലെയാണ് പെരുമാറുന്നത്.

എല്ലാ സ്‌കൂളുകളിലും ലഹരി വിരുദ്ധ ക്ലബുകള്‍ രൂപീകരിക്കുമെന്നും ജോയ് പത്രസമ്മേളനത്തില്‍ അറിയിച്ചു.

അനര്‍ഹര്‍ക്ക് ഉന്നതസ്ഥാനങ്ങളില്‍ തുടരാന്‍ കഴിയില്ലയെന്നത് എംജി വിസിയുടെ കാര്യത്തില്‍ വ്യക്തമായതാണെന്നും വിദ്യാര്‍ഥികളുടെയും ജീവനക്കാരുടെയും ആവശ്യങ്ങള്‍ മനസിലാക്കാതെയാണ് കാലിക്കട്ട് സര്‍വകലാശാല വിസി പ്രവര്‍ത്തിക്കുന്നതെന്നും ജോയ് കൂട്ടിച്ചേര്‍ത്തു.

സംസ്ഥാന വൈസ് പ്രസിഡന്റ് എ.എം. രോഹിത്ത്, സംസ്ഥാന സെക്രട്ടറി മുഹമ്മദ് അസ്‌ലം, സംസ്ഥാന ജോയിന്റ് സെക്രട്ടറി ബിനു ചുള്ളിയില്‍, ജില്ലാ പ്രസിഡന്റ് ശോഭ സുബിന്‍ എന്നിവര്‍ പത്രസമ്മേളനത്തില്‍ പങ്കെടുത്തു.
    
</TEXT>
</DOC>