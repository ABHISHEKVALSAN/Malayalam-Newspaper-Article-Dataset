<DOC>
<DOCNO>114031884189.utf8</DOCNO>
<TEXT>


           മലേഷ്യന്‍ വിമാന സംഭവത്തില്‍ പങ്കില്ല; സമാനമായ റാഞ്ചലിന് ആഗ്രഹിക്കുന്നെന്ന് താലിബാന്‍    

Tuesday 18 March 2014 2:45 pm IST

കാബൂള്‍: മലേഷ്യ വിമാനമായ എംഎച്ച് 370 കാണാതായതില്‍ പങ്കില്ലെന്നും എന്നാല്‍ അത്തരത്തില്‍ ഒരു വിമാനം റാഞ്ചല്‍ പദ്ധതി തങ്ങള്‍ ആഗ്രഹിക്കുന്നുണ്ടെന്നും പാക് താലിബാന്‍ കമാന്‍ഡര്‍.

നേരത്തെ പാക്-അഫ്ഗാന്‍ അതിര്‍ത്തിയിലെ താലിബാന്‍ ശക്തിമേഖലയിലേക്ക് വിമാനം റാഞ്ചിക്കൊണ്ടുപോയെന്ന് അന്വേഷകര്‍ സംശയം പ്രകടിപ്പിച്ചിരുന്നു. എന്നാല്‍ ഇത് നിഷേധിച്ചാണ് താലിബാന്‍ ഇപ്പോള്‍ രംഗത്ത് വന്നിരിക്കുന്നത്.

അതേസമയം വിമാനത്തിനായി കസാക്കിസ്ഥാന്‍ ഉള്‍പ്പെടെയുള്ള മധ്യ ഏഷ്യന്‍ രാജ്യങ്ങളിലേക്ക് തെരച്ചില്‍ വ്യാപിപ്പിച്ചിരിക്കുകയാണ്.
    
</TEXT>
</DOC>