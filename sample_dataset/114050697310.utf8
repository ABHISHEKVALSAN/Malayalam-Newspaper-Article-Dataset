<DOC>
<DOCNO>114050697310.utf8</DOCNO>
<TEXT>


           തന്റെ തരംതാണ രാഷ്ട്രീയം ഇന്ത്യയെ ദുര്‍ഭരണത്തില്‍ നിന്ന് കരകയറ്റും - മോദി    

Tuesday 6 May 2014 4:41 pm IST

ന്യൂദല്‍ഹി: പ്രയങ്കാ ഗാന്ധിക്ക് മറുപടിയുമായി ബിജെപിയുടെ പ്രധാനമന്ത്രി സ്ഥാനാര്‍ത്ഥി നരേന്ദ്ര മോദി രംഗത്ത്. രാഷ്ട്രീയം അതിന്റെ ഏറ്റവും താഴെ തട്ടിലേക്ക്  നീങ്ങുകയാണെന്നതിന് ഉദാഹരണമാണ് പ്രീയങ്കാ ഗാന്ധിയുടെ പ്രസ്താവനയെന്ന് മോദി വ്യക്തമാക്കി.

മോദിയുടേയും പാര്‍ട്ടിയുടേയും തരംതാണ രാഷ്ട്രീയമാണെന്ന് പ്രയങ്കാ ഗാന്ധി കഴിഞ്ഞ ദിവസം പറഞ്ഞിരുന്നു. ഇതിനെതിരെയാണ് മോദി ട്വിറ്ററിലൂടെ പ്രതികരിച്ചത്.

താനൊരു താഴെ തട്ടിലുള്ള സമുദായക്കാരനാണ്. അതിനാല്‍ തന്നെ തന്റെ രാഷ്ട്രീയവും അത്തരത്തിലാകും- മോദി പ്രതികരിച്ചു. പിന്നാക്ക വിഭാഗത്തില്‍ നിന്ന് ഉയര്‍ന്ന് വന്നു എന്ന കാരണത്താലല്ല നിരവധി പേര്‍ മോദി ഗുജറാത്ത് മുഖയമന്ത്രി കൂടിയാണെന്ന് പറയുന്നത്. അത് രാജ്യത്തിന്റെ പുരോഗതിക്ക് നിദാനമായി എന്ന കാരണത്താലാണെന്ന് മോദി ചൂണ്ടിക്കാട്ടി.

തന്റെ ഈ തരംതാണ രാഷ്ട്രീയം തന്നെയാണ് വോട്ട് ബാങ്ക് രാഷ്ട്രീയത്താലും ദുര്‍ഭരണത്താലും 60 വര്‍ഷമായി കഷ്ടതകള്‍ നേരിട്ടു കൊണ്ടിരുന്ന ഇന്ത്യയെ കരകയറ്റുമെന്നും മോദി തുറന്നടിച്ചു. ഇന്ത്യയെ പുരോഗനപരമായും ശക്തിശ്രോതസുമായ ഒരു രാഷ്ട്രമാക്കി മാറ്റാന്‍ സഹായിച്ചത് ഈ തരം താണ രാഷ്ട്രായമാണെന്നും അദ്ദേഹം കൂട്ടിച്ചേര്‍ത്തു. അമേതിയിലെ പൊതു പരിപാടിയില്‍ പങ്കെടുത്ത് സംസാരിക്കുകയായിരുന്നു അദ്ദേഹം.



</TEXT>
</DOC>