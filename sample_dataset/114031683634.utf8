<DOC>
<DOCNO>114031683634.utf8</DOCNO>
<TEXT>


             ആര്‍.എസ്.പി യു.ഡി.എഫിലേക്ക് പോയത്; വീഴ്ച പറ്റിയെന്ന് ബേബി    

Sunday 16 March 2014 4:23 pm IST

കൊല്ലം: ആര്‍.എസ്.പി യു.ഡി.എഫിലേക്ക് പോയ സംഭവത്തില്‍ വീഴ്ചയുണ്ടായതായി കൊല്ലം മണ്ഡലത്തിലെ സി.പി.എം സ്ഥാനാര്‍ത്ഥിയും പോളിറ്റ്ബ്യൂറോ അംഗവുമായ എം.എ.ബേബിയുടെ ഏറ്റുപറച്ചില്‍.

ആര്‍എസ്.പി ഇടതുമുന്നണി വിട്ടുപോകുമെന്ന കാര്യം മുന്‍കൂട്ടി കാണാന്‍ സാധിച്ചില്ല. ആ യാഥാര്‍ത്ഥ്യം പാര്‍ട്ടി അംഗീകരിക്കുന്നതായും ബേബി വാര്‍ത്താ സമ്മേളനത്തില്‍ പറഞ്ഞു. ആര്‍.എസ്.പിയുടെ നയം എന്താണെന്ന് ജനങ്ങള്‍ക്ക് ഇപ്പോള്‍ മനസിലായിട്ടുണ്ട്. അന്തസില്ലായ്മയാണ് ആര്‍.എസ്.പി കാണിച്ചത്. മൂന്നു തവണയായി സി.പി.എം മത്സരിക്കുന്ന സീറ്റാണ് കൊല്ലം.

ആ സീറ്റിന്റെ പേരില്‍ മുന്നണി വിട്ടത് ശരിയായില്ലെന്നും ബേബി പറഞ്ഞു. തിരഞ്ഞെടുപ്പില്‍ ഇടതുപക്ഷം ജയിക്കേണ്ടത് രാജ്യത്തിന് അനിവാര്യമാണ്. രാജ്യത്തിന്റെ വിദേശനയം സാമ്രാജ്യത്വത്തിന് മുന്പില്‍ യു.പി.എ സര്‍ക്കാര്‍ അടിയറ വച്ചെന്നും ബേബി പറഞ്ഞു.
    
</TEXT>
</DOC>