<DOC>
<DOCNO>114111742565.utf8</DOCNO>
<TEXT>


           200 ഓളം പേര്‍ ബിജെപിയിലേക്ക്    

Monday 17 November 2014 11:40 pm IST

        പറവൂര്‍: ചിറ്റാറ്റുകര പഞ്ചായത്തിലെ 200 ഓളം വരുന്ന ഇടത് വലത് പ്രസ്ഥാനത്തില്‍ പ്രവര്‍ത്തിച്ചിരുന്നവര്‍ ജാറപ്പടിയില്‍ നടന്ന സമ്മേളനത്തില്‍ ബിജെപിയില്‍ അംഗത്വമെടുത്തു. ചിറ്റാറ്റുകര പഞ്ചായത്തിലെ 6,8,9 വാര്‍ഡുകളിലെ യുവതീയുവാക്കള്‍ സമ്മേളനത്തില്‍ അണിചേര്‍ന്നു. മന്നം ജാറപ്പടിയില്‍ നടന്ന ഉദ്ഘാടന ചടങ്ങില്‍ ബിജെപി ന്യൂനപക്ഷമോര്‍ച്ച ദേശീയ സമിതി അംഗം അഡ്വ.എ. കെ. നസീര്‍ പതാക ഉയര്‍ത്തി ഉദ്ഘാടനം ചെയ്തു. ആദ്യ മെമ്പര്‍ഷിപ്പ് ചിറ്റാറ്റുകര 9-ാം വാര്‍ഡിലെ ജിതിന്‍രാജ് ഏറ്റുവാങ്ങി. വടക്കന്‍പറവൂര്‍ മണ്ഡലം പ്രസിഡന്റ് അജി പോട്ടാശ്ശേരി അദ്ധ്യക്ഷത വഹിച്ചു ചടങ്ങില്‍ ജില്ലാ വൈസ് പ്രസിഡന്റ് എം.രവി, ജില്ലാ കമ്മറ്റി അംഗം സോമന്‍ ആലപ്പാട്ട്, ബാബു കരിയാട് പഞ്ചായത്ത് പ്രസിഡന്റ് കെ.പി.പ്രമോദ്, യുവമോര്‍ച്ച ജില്ലാ ജനറല്‍ സെക്രട്ടറി അനൂപ് ശിവന്‍, യുവമോര്‍ച്ച മണ്ഡലം പ്രസിഡന്റ് നിര്‍മ്മല്‍ എന്നിവര്‍ പ്രസംഗിച്ചു.
    
</TEXT>
</DOC>