<DOC>
<DOCNO>114060605864.utf8</DOCNO>
<TEXT>


           മനുഷ്യക്കടത്ത്‌: നിയമം പറഞ്ഞ്‌ ആഭ്യന്തരമന്ത്രി ഒഴിഞ്ഞുമാറി    

Friday 6 June 2014 9:54 pm IST

മട്ടാഞ്ചേരി: സംസ്ഥാന സര്‍ക്കാരിന്റെ തീരദേശ പോലീസ്‌ ആസ്ഥാന മന്ദിരോദ്ഘാടനത്തില്‍നിന്ന്‌ മുസ്ലിംലീഗും 'എ' വിഭാഗവും മറ്റ്‌ ഘടകകക്ഷി നേതാക്കളും പ്രവര്‍ത്തകരും ഒഴിഞ്ഞുനിന്നു. മുസ്ലിംലീഗിന്റെ മധ്യകേരളത്തിലെ കേന്ദ്രങ്ങളിലൊന്നായ മട്ടാഞ്ചേരിയില്‍ നടന്ന ചടങ്ങില്‍ ആഭ്യന്തരമന്ത്രി രമേശ്‌ ചെന്നിത്തലയോടുള്ള പ്രതിഷേധം ലീഗ്‌ ബഹിക്‌രണത്തിലൂടെ പ്രകടമാക്കി. ആഭ്യന്തരവകുപ്പിന്റെ പരിപാടിയില്‍ ക്ഷണം ലഭിച്ചില്ലെന്ന്‌ ചൂണ്ടിക്കാട്ടിയാണ്‌ കോണ്‍ഗ്രസിലെ 'എ' വിഭാഗവും തോമസ്‌ അനുകൂലികളും മാറിനിന്നത്‌. ചടങ്ങിന്‌ എത്തിയ പല കോണ്‍ഗ്രസ്‌ നേതാക്കളും ഹാളില്‍ കയറാതെ മാറിനിന്നപ്പോള്‍ 'ഐ' ഗ്രൂപ്പുകാര്‍ നേരത്തെതന്നെ ഹാജരായി. വടക്കന്‍ മേഖലയില്‍ രമേശ്‌ ചെന്നിത്തലക്കെതിരെ നടന്ന പ്രതിഷേധം കണക്കിലെടുത്ത്‌ വന്‍ സുരക്ഷയാണ്‌ ആഭ്യന്തരമന്ത്രിക്ക്‌ കൊച്ചിയിലൊരുക്കിയത്‌.
    
</TEXT>
</DOC>