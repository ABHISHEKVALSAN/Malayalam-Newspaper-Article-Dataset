<DOC>
<DOCNO>114080219989.utf8</DOCNO>
<TEXT>


           കൊച്ചി മെട്രോ : നാല് പാസഞ്ചര്‍ തീവണ്ടികള്‍ റദ്ദാക്കി    

Saturday 2 August 2014 11:57 pm IST

        കൊച്ചി: മെട്രോ നിര്‍മ്മാണവുമായി ബന്ധപ്പെട്ട് കളമശ്ശേരി ആലുവ സെക്ഷനില്‍ സബ് വേയുടെ ജോലി നടക്കുന്നതിനാല്‍ ശനിയാഴ്ച നാല് പാസഞ്ചര്‍ തീവണ്ടികള്‍ റദ്ദാക്കി. 
രാവിലെ ആറിന് എറണാകുളത്തു നിന്ന് പുറപ്പെടുന്ന എറണാകുളം - ഗുരുവായൂര്‍ പാസഞ്ചര്‍(നമ്പര്‍ 56370), ഒമ്പതിനുളള ഗുരുവായൂര്‍ - തൃശ്ശൂര്‍ പാസഞ്ചര്‍ (നമ്പര്‍ 56373),  10.45 നുള്ള തൃശ്ശൂര്‍ - ഗുരുവായൂര്‍ പാസഞ്ചര്‍(നമ്പര്‍ 56374), ഉച്ചയ്ക്ക് 1.20 നുള്ള ഗുരുവായൂര്‍ - എറണാകുളം പാസഞ്ചര്‍ (നമ്പര്‍ 56375) എന്നിവയാണ് റദ്ദാക്കിയത്. ട്രെയിന്‍ നമ്പര്‍ 16305 എറണാകുളം - കണ്ണൂര്‍ എക്‌സ്പ്രസ് എറണാകുളം - ആലുവ റൂട്ടില്‍ സര്‍വീസ് നടത്തില്ല. 
പകരം ആലുവയില്‍ നിന്ന് രാവിലെ 7.15 ന് എക്‌സ്പ്രസ് പുറപ്പെടും. 
ആഴ്ചയില്‍ മൂന്ന് ദിവസമുള്ള ട്രെയിന്‍ നമ്പര്‍ 12432/12431 തിരുവനന്തപുരം - നിസ്സാമുദ്ദീന്‍ രാജധാനി എക്‌സ്പ്രസ്സിലെ തിരക്ക് പരിഗണിച്ച് ഒരു സെക്കന്‍ഡ് എസി കോച്ച് കൂട്ടിയിട്ടുണ്ട്. അധിക കോച്ച് ആഗസ്ത് മൂന്നു മുതല്‍ 31 വരെ നിസ്സാമുദ്ദീനില്‍ നിന്ന് പുറപ്പെടുമ്പോഴും ആഗസ്ത് അഞ്ചു മുതല്‍ സപ്തംബര്‍ രണ്ടുവരെ തിരുവനന്തപുരത്തു നിന്ന് തിരിച്ചു പോകുമ്പോഴും ഉണ്ടാകും.
    
</TEXT>
</DOC>