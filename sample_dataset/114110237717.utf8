<DOC>
<DOCNO>114110237717.utf8</DOCNO>
<TEXT>


           സപ്ലൈകോ അനാസ്ഥ; കൈനകരിയില്‍ നെല്ല് നശിക്കുന്നു    

Sunday 2 November 2014 9:28 pm IST

        കുട്ടനാട്: സപ്ലൈകോയുടെ അനാസ്ഥ മൂലം കൈനകരി പഞ്ചായത്തില്‍ ടണ്‍ കണക്കിന് നെല്ല് നശിക്കുന്നു. 110 ഏക്കര്‍ വരുന്ന പുത്തന്‍തുരം പാടശേഖരത്തെ നെല്ലാണ് പാടശേഖരത്തും റോഡിലുമായി കിടന്ന് നശിക്കുന്നത്. നെല്ലിന് ജലാംശം കൂടുതലാണെന്ന് ചൂണ്ടിക്കാട്ടിയാണ് സപ്ലൈകോയുടെ ഈ നടപടി. അതേസമയം മഴ കൂടിയതോടെ മഴയുടെ ശക്തി കൂടിയതോടെ നെല്ല് കിളിര്‍ക്കുമോയെന്ന ആശങ്കയിലാണ് പാടശേഖരത്തെ കര്‍ഷകര്‍. നെല്ല് സംഭരണം വൈകുന്നതിനാല്‍ പുഞ്ചകൃഷിയും വൈകുമെന്ന് കര്‍ഷകര്‍ അഭിപ്രായപ്പെട്ടു. സപ്ലൈകോയുടെ കര്‍ഷകവഞ്ചനാ നിലപാടിനെതിരെ ശക്തമായ സമരം സംഘടിപ്പിക്കുമെന്ന് ബിജെപി കൈനകരി പഞ്ചായത്ത് കമ്മറ്റി അറിയിച്ചു.
    
</TEXT>
</DOC>