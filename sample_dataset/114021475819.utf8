<DOC>
<DOCNO>114021475819.utf8</DOCNO>
<TEXT>


            മഞ്ചേരിയില്‍ വിനോദയാത്രാ ബസ് മറിഞ്ഞ് 43പേര്‍ക്ക് പരുക്ക്    

Friday 14 February 2014 11:02 am IST

മലപ്പുറം: മഞ്ചേരിയില്‍ സ്‌കൂള്‍ വിനോദയാത്രാ സംഘത്തിന്റെ ബസ് മറിഞ്ഞ് വിദ്യാര്‍ത്ഥികളും അധ്യാപകരും ഉള്‍പ്പെടെ 43 പേര്‍ക്ക് പരുക്ക്.

ഗുരുതരമായി പരുക്കേറ്റ നാലുപേരെ കോഴിക്കോട് മെഡിക്കല്‍ കോളേജ് ആശുപത്രിയിലും 39 പേരെ മഞ്ചേരി ജനറല്‍ ആശുപത്രിയിലും പ്രവേശിപ്പിച്ചു.

മഞ്ചേരിക്കടുത്ത് ചരണയില്‍ ഇന്നു പുലര്‍ച്ചെയാണ് സംഭവം. മലപ്പുറം പെരുവള്ളൂര്‍ ഹയര്‍ സെക്കന്‍ഡറി സ്‌കൂളിലെ വിദ്യാര്‍ത്ഥികളാണ് അപകടത്തില്‍പ്പെട്ടത്.

ഊട്ടിയിലേക്ക് വിനോദയാത്രക്കു പോയി മടങ്ങി വരുമ്പോഴാണ് അപകടമുണ്ടായത്. കാറുമായി കൂട്ടിയിടിച്ചാണ് അപകടമുണ്ടായതെന്നാണ് വിവരം.

എന്നാല്‍ ഡ്രൈവര്‍ ഉറങ്ങിയതാകാം അപകടത്തിനു കാരണമെന്നാണ് പൊലീസ് പറയുന്നത്.
    
</TEXT>
</DOC>