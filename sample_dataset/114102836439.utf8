<DOC>
<DOCNO>114102836439.utf8</DOCNO>
<TEXT>


           സ്വകാര്യബസ് കാലിലൂടെ കയറിയിറങ്ങി ഗുരുതരപരിക്ക്    

Tuesday 28 October 2014 9:10 pm IST

        ചെങ്ങന്നൂര്‍: സ്വകാര്യബസ് കാലില്‍ കയറി ഇറങ്ങി ഗുരുതരമായി പരിക്കേറ്റു. കോഴഞ്ചേരി നെല്ലിക്കാലായില്‍ മാധവനാ (68)ണ് വലതു കാല്‍പത്തിക്ക് ഗുരുതരമായി പരിക്കേറ്റത്. ചൊവ്വാഴ്ച ഉച്ചയ്ക്ക് 2.15ന് സ്വകാര്യ ബസ് സ്റ്റാന്‍ഡിലായിരുന്നു അപകടം. യാത്രക്കാരെ കയറ്റിയശേഷം സ്റ്റാന്‍ഡിന് പുറത്തേക്ക് ഇറങ്ങുമ്പോള്‍ ബസിന്റെ പിന്‍ചക്രം മാധവന്റെ വലതു കാല്‍പത്തിയിലൂടെ കയറി ഇറങ്ങുകയായിരുന്നു. ഗുരുതരമായി പരിക്കേറ്റ ഇയാളെ ഓട്ടോറിക്ഷാ ഡ്രൈവര്‍മാര്‍ ഉടന്‍തന്നെ ചെങ്ങന്നൂര്‍ ഗവ. താലൂക്ക് ആശുപത്രിയിലും പിന്നീട് വണ്ടാനം മെഡിക്കല്‍ കോളേജിലും പ്രവേശിപ്പിച്ചു. അപകടസ്ഥലത്തുനിന്നും ബസ് നീക്കം ചെയ്യാന്‍ മണിക്കൂറുകള്‍ താമസിച്ചത് ഗതാഗത തടസത്തിന് ഇടയാക്കി.
    
</TEXT>
</DOC>