<DOC>
<DOCNO>114110939916.utf8</DOCNO>
<TEXT>


           കുത്തക ചാനലുകള്‍  ഹിന്ദു സമൂഹത്തെ പാര്‍ശ്വവല്‍ക്കരിക്കുന്നു    

Sunday 9 November 2014 9:44 pm IST

        തൊടുപുഴ : കുത്തക ചാനലുകള്‍ ഹിന്ദു സമൂഹത്തെ പാര്‍ശ്വവല്‍കരിക്കുകയാണെന്ന് ജനം ടി വി എംഡി യു.എസ് കൃഷ്ണകുമാര്‍ പറഞ്ഞു. തൊടുപുഴയിലെ പൗരപ്രമുഖരെ ഉള്‍പ്പെടുത്തി ജനം ടി.വി. സംഘടിപ്പിച്ച നിക്ഷേപ സംഗമം ഉദ്ഘാടനം ചെയ്യുകയായിരുന്നു അദ്ദേഹം. കുത്തകചാനലുകള്‍ പാശ്ചാത്യ സംസ്‌കാരത്തെയാണ് ഒരു പരിധിവരെ പ്രോത്സാഹിപ്പിക്കുന്നത്. പൈതൃകവഴികളിലൂടെയാണ് ജനം ടിവി സഞ്ചരിക്കുന്നതെന്നും അദ്ദേഹം പറഞ്ഞു. ഇരുനൂറോളം പ്രമുഖര്‍ ചടങ്ങില്‍ പങ്കെടുത്തു. ജന്മഭൂമി മുന്‍ പത്രാധിപര്‍ പി. നാരായണന്‍ അധ്യക്ഷത വഹിച്ചു. ആര്‍.എസ്.എസ്. തൊടുപുഴ താലൂക്ക് സംഘചാലക് എസ്. സുധാകരന്‍, എസ്. പത്മഭൂഷണ്‍, ബിജു വി.കെ എന്നിവര്‍ പ്രസംഗിച്ചു.
    
</TEXT>
</DOC>