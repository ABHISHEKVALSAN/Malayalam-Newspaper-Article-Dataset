<DOC>
<DOCNO>114040388870.utf8</DOCNO>
<TEXT>


           പിഡിപി പ്രവര്‍ത്തകര്‍ മനഃസാക്ഷി വോട്ട് ചെയ്യണമെന്ന് മദനി    

Thursday 3 April 2014 2:03 pm IST

ബംഗളുരു‍: ലോക്‌സഭ തെരഞ്ഞെടുപ്പില്‍ കേരളത്തിലെ പിഡിപി പ്രവര്‍ത്തകര്‍ ഇത്തവണ മനഃസാക്ഷി വോട്ട് ചെയ്യണമെന്ന് പി.ഡി.പി ചെയര്‍മാന്‍ അബ്ദുള്‍ നാസര്‍ മദനി. ഫാസിസത്തിനെതിരെയുള്ള മതേതര കൂട്ടായ്മ രൂപപ്പെടുത്തുക എന്നതായിരിക്കണം ലക്ഷ്യമെന്നും പ്രവര്‍ത്തകര്‍ക്ക് അയച്ച കത്തില്‍ മദനി പറയുന്നു. 

തന്റെ മോചനത്തിനായി മുന്നണികള്‍ സ്വീകരിച്ച നിലപാടുകള്‍ പ്രവര്‍ത്തകര്‍ ഓര്‍ക്കണം. ഏതെങ്കിലും മുന്നണിക്ക് അനുകൂലമായി വോട്ട് ചെയ്യേണ്ട സാഹചര്യമില്ലെങ്കിലും കൂടുതല്‍ മെച്ചപ്പെട്ടവരും പ്രഗത്ഭരുമായവരെ വിജയിപ്പിക്കണമെന്നും മദനി കത്തില്‍ പറയുന്നു.   

സ്ഥാനാര്‍ത്ഥികളുടെ വ്യക്തിത്വം, സമീപനം, നിലപാടുകള്‍ എന്നിവ കൃത്യമായി വിലയിരുത്തി വോട്ട് ചെയ്യണമെന്നും മദനി കത്തില്‍ പറയുന്നു. 
    
</TEXT>
</DOC>