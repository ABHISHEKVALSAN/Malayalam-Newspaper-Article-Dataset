<DOC>
<DOCNO>114041391358.utf8</DOCNO>
<TEXT>


           ബംഗാളിലെ മാവോയിസ്റ്റ് ബാധിത പ്രദേശങ്ങളില്‍ പോളിങ് സമയം കുറച്ചു    

Sunday 13 April 2014 2:51 pm IST

കൊല്‍ക്കത്ത: പശ്ചിമ ബംഗാളില്‍ ലോക്‌സഭാ തെരഞ്ഞെടുപ്പു നടക്കുന്ന മാവോയിസ്റ്റ് ബാധിത പ്രദേശങ്ങളില്‍ പോളിങ് സമയം കുറച്ചു. ഇതോടെ ഈ പ്രദേശങ്ങളില്‍ വോട്ടെടുപ്പ് രണ്ടു മണിക്കൂര്‍ നേരത്തേ അവസാനിക്കുമെന്ന് തെരഞ്ഞെടുപ്പ് കമ്മീഷന്‍ അറിയിച്ചു.

മാവോയിസ്റ്റ് സാന്നിധ്യം ഏറെയുള്ള ഝര്‍ഗ്രാം, പുറുലിയ എന്നീ മണ്ഡലങ്ങളിലെ ആറു ഭാഗങ്ങളിലാണ് വോട്ടിങ് സമയം കുറച്ചത്. ഈ മണ്ഡലങ്ങളില്‍ രാവിലെ ഏഴു മുതല്‍ വൈകിട്ട് നാലു വരെയാണ് പോളിങ്. അതേ സമയം മറ്റു മേഖലകളില്‍ പോളിങ് വൈകിട്ട് ആറുവരെയുണ്ടാകും.

ഝര്‍ഗ്രാം ലോക്‌സഭാ മണ്ഡലത്തിലെ ബിന്‍പൂര്‍, ബാന്‍ഡ് വന്‍, ഝര്‍ഗ്രാം എന്നിവിടങ്ങളിലും പുറുലിയ മണ്ഡലത്തിലെ ബല്‍റാംപൂര്‍, ബാഘ്മുന്‍ഡി, ജോയ്പൂര്‍ എന്നിവിടങ്ങളിലുമാണ് തെരഞ്ഞെടുപ്പ് സമയം കുറച്ചിട്ടുള്ളത്. 2009ലെ തെരഞ്ഞെടുപ്പിലും ഈ ഭാഗങ്ങളില്‍ പോളിങ് സമയം കുറച്ചിരുന്നു.
    
</TEXT>
</DOC>