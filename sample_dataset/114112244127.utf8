<DOC>
<DOCNO>114112244127.utf8</DOCNO>
<TEXT>


           ജീപ്പ് തോട്ടിലേക്ക് മറിഞ്ഞ് എസ്‌ഐക്കും പോലീസുകാരനും പരിക്ക്    

Saturday 22 November 2014 9:28 pm IST

        മുഹമ്മ: നിയന്ത്രണം വിട്ട് പോലീസ് ജീപ്പ് തോട്ടിലേക്ക് മറിഞ്ഞു. എസ്‌ഐക്കും പോലീസുകാരനും നിസാര പരിക്ക്. ശനിയാഴ്ച പുലര്‍ച്ചെ 5.30നാണ് മടയാംതോടിന് സമീപത്തെ വളവില്‍ മണ്ണഞ്ചേരി സ്‌റ്റേഷനിലെ ജീപ്പ് തോട്ടിലേക്ക് മറിഞ്ഞത്. എസ്‌ഐയും പോലീസുകാരനും നിസാര പരിക്കുകളോടെ രക്ഷപെടുകയായിരുന്നു. പാതിരപ്പള്ളിയില്‍ നിന്നും സ്വകാര്യ ഏജന്‍സിയുടെ ക്രെയിന്‍ എത്തിച്ചാണ് ജീപ്പ് തോട്ടില്‍ നിന്നും കയറ്റിയത്. തെരുവു വിളക്കുകളും സൈന്‍ ബോര്‍ഡും ഇവിടെ ഇല്ലാത്തതാണ് കാരണം. കഴിഞ്ഞയിടെ ഒരു കാറും തോട്ടിലേക്ക് മറിഞ്ഞിരുന്നു. രണ്ടു വര്‍ഷം മുമ്പ് ഒരു സൈക്കിള്‍ യാത്രികന്‍ ഇവിടെ വീണ് മരിച്ചിരുന്നു.
    
</TEXT>
</DOC>