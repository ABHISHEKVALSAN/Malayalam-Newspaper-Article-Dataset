<DOC>
<DOCNO>114100730700.utf8</DOCNO>
<TEXT>


           ജോയ്‌സ് ജോര്‍ജിനെതിരെ കേസ് എടുത്തിട്ട് കാര്യമില്ലെന്നും മന്ത്രി തിരുവഞ്ചൂര്‍ രാധാകൃഷ്ണന്‍    

Tuesday 7 October 2014 12:44 pm IST

        തിരുവനന്തപുരം: ഇടുക്കി എംപി ജോയ്‌സ് ജോര്‍ജിനെതിരെ കേസ് എടുത്തിട്ട് കാര്യമില്ലെന്ന്‌
മന്ത്രി തിരുവഞ്ചൂര്‍ രാധാകൃഷ്ണന്‍. ഇക്കാര്യം മുഖ്യമന്ത്രിയെയും ആഭ്യന്തര മന്ത്രിയെയും അറിയിച്ചിട്ടുണ്ട്.

ജോയ്‌സിന്റെ മനോഭാവമാണ് മാറേണ്ടത്. പ്രശ്‌നം സിആര്‍പിസിയിലും ഐപിസിയിലും ഒതുങ്ങുന്നതല്ല. നിയമങ്ങള്‍ കൊണ്ട് മാനസിക മാറ്റം ഉണ്ടാക്കാന്‍ കഴിയില്ല. ആദിവാസി സംരക്ഷണ സമിതിയും ഊരുകൂട്ടവും പറയുന്നത് നടപ്പാക്കുമെന്നും മന്ത്രി പറഞ്ഞു.

കഴിഞ്ഞ ദിവസം ഇടുക്കി നേര്യമംഗലം മാമലക്കണ്ടത്ത് പൊളിച്ചുമാറ്റിയ കലുങ്ക് സന്ദര്‍ശിക്കാനെത്തിയപ്പോഴാണ് തിരുവഞ്ചൂരിനെ ജോയ്‌സ് ജോര്‍ജ് എംപിയുടെ നേതൃത്വത്തിലുള്ള സംഘം തടഞ്ഞത് .തുടര്‍ന്ന് ജോയ്‌സ് ജോര്‍ജിനെതിരെയും കണ്ടാലറിയാവുന്ന 20 പേര്‍ക്കെതിരെയും പോലീസ് കേസെടുത്തിരുന്നു.
    
</TEXT>
</DOC>