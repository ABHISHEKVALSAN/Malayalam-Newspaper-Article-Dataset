<DOC>
<DOCNO>114100931299.utf8</DOCNO>
<TEXT>


           ബൈക്കിന് പിന്നില്‍ കാര്‍ ഇടിച്ച് ദമ്പതികള്‍ക്ക് പരിക്ക്     

Thursday 9 October 2014 9:20 pm IST

        കായംകുളം: കാര്‍ ബൈക്കിന് പിന്നില്‍ ഇടിച്ച് ദമ്പതികള്‍ക്ക് പരിക്ക്. ബൈക്ക് യാത്രികരായ മാന്നാര്‍ കുരട്ടിക്കാട് ഇന്‍കോര്‍ട്ട് വീട്ടില്‍ ജയചന്ദ്രന്‍ (63) ഭാര്യ പ്രേമലത (54) എന്നിവര്‍ക്കാണ് പരിക്കേറ്റത്. വ്യാഴാഴ്ച രാവിലെ 11ന് എംഎസ്എം കോളേജിന് സമീപമാണ് അപകടം. അമിത വേഗതയില്‍ എത്തിയ കാര്‍ ബൈക്കില്‍ ഇടിയ്ക്കുകയായിരുന്നു. അപകടത്തിന് കാരണമായ വാഹനം നിര്‍ത്താതെ പോയി. പരിക്കേറ്റ ഇരുവരെയും കായംകുളം സര്‍ക്കാര്‍ ആശുപത്രിയില്‍ പ്രവേശിപ്പിച്ചു. കായംകുളം പോലീസ് കേസെടുത്ത് അന്വേഷണം ആരംഭിച്ചു.
    
</TEXT>
</DOC>