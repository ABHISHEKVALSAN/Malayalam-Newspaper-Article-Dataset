<DOC>
<DOCNO>114112143435.utf8</DOCNO>
<TEXT>


           നിര്‍മ്മിതി ഉച്ചകോടി നാളെ    

Friday 21 November 2014 6:01 am IST

        കൊച്ചി: നിര്‍മ്മാണമേഖലയിലെ പ്രതിസന്ധി പരിഹരിക്കാനുള്ള നിര്‍ദ്ദേശങ്ങള്‍ ക്രോഡീകരിക്കുന്ന നിര്‍മ്മിതി ഉച്ചകോടി നാളെ വൈറ്റില ബ്രോഡ് ബീനില്‍ നടക്കുമെന്ന് സംഘാടകര്‍ പത്രസമ്മേളനത്തില്‍ പറഞ്ഞു. രാവിലെ പത്തിന് മന്ത്രി വി.കെ ഇബ്രാഹിം കുഞ്ഞ് ഉദ്ഘാടനം നിര്‍വഹിക്കും. മന്ത്രിമാരായ ഡോ. എം.കെ മുനീര്‍, കെ.ബാബു, മേയര്‍ ടോണി ചമ്മണി,ഡോ. തോമസ് ഐസക്ക് തുടങ്ങിയവര്‍ പങ്കെടുക്കും.
ഏകീകൃത കരാര്‍ വ്യവസ്ഥകള്‍, പൊതുമരാമത്ത് വകുപ്പിന്റെ പുന:സംഘടന, പരിസ്ഥിതി സൗഹൃദ നിര്‍മ്മിതികള്‍, ക്വാറിക്രഷര്‍ പ്രശ്‌നം, ചെമ്മണ്ണ് ഖനനത്തിലും വിതരണത്തിലും നേരിടുന്ന പ്രശ്‌നങ്ങള്‍, മണല്‍, സിമന്റ്, ടാര്‍, ഇറക്കുമതി സാധ്യത, കടല്‍ മണല്‍ ഖനനം, കേന്ദ്രാവിഷ്‌കൃത പദ്ധതികളുടെ നടത്തിപ്പ് തുടങ്ങിയ വിഷയങ്ങളില്‍ പ്രബന്ധാവതരണം നടക്കും. സമ്മേളനം തിങ്കളാഴ്ച സമാപിക്കും.
    
</TEXT>
</DOC>