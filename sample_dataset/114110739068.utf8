<DOC>
<DOCNO>114110739068.utf8</DOCNO>
<TEXT>


           പത്തു ബാറുകള്‍ക്കു കൂടി ലൈസന്‍സ് പുതുക്കി നല്‍കാന്‍ ഹൈക്കോടതി വിധി    

Friday 7 November 2014 1:01 pm IST

        കൊച്ചി: സംസ്ഥാനത്ത് അടച്ചു പൂട്ടിയിരിക്കുന്ന പത്തു ബാറുകള്‍ക്കു കൂടി ലൈസന്‍സ് പുതുക്കി നല്‍കാന്‍ ഹൈക്കോടതി വിധി. നാല് ബാര്‍ ഹോട്ടലുകള്‍ക്ക് രണ്ടാഴ്ചക്കുള്ളില്‍ ലൈസന്‍സ് പുതുക്കി നല്‍കാനും ഹൈക്കോടതി ഉത്തരവിട്ടു.

തീസ്റ്റാര്‍, ഫോര്‍ സ്റ്റാര്‍ ബാറുകള്‍ തുറക്കുന്നതിനാണ് ഹൈക്കോടതി അനുമതി നല്‍കിയത്.

സ്റ്റാര്‍ പദവിയില്ലാത്തതിനാല്‍ ആദ്യം പൂട്ടിയ 418 ബാറുകളില്‍പെട്ടതാണ് ഈ പത്തെണ്ണം. 2007ല്‍ ബാറുകളുടെ കണക്കെടുത്തപ്പോള്‍ സ്റ്റാര്‍ പദവി ഇല്ലാതിരുന്ന 50 ഓളം ബാറുകള്‍ക്ക് പിന്നീട് ത്രീ, ഫോര്‍ സ്റ്റാറുകള്‍ ലഭ്യമായിരുന്നു. അതില്‍ ഉള്‍പ്പെട്ട പത്തു ബാറുകളുടെ ഉടമകളാണ് കോടതിയില്‍ നിന്ന് അനുകൂല ഉത്തരവ് നേടിയത്.
    
</TEXT>
</DOC>