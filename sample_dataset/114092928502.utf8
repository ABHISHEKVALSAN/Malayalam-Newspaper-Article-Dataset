<DOC>
<DOCNO>114092928502.utf8</DOCNO>
<TEXT>


           നടന്ന് നടന്ന് ഖുശ്ബീറിന് വെള്ളി    

Monday 29 September 2014 1:58 am IST

        ഇഞ്ചിയോണ്‍ ഏഷ്യന്‍ ഗെയിംസ് വനിതകളുടെ 20 കിലോമീറ്റര്‍ നടത്തത്തില്‍ ഇന്ത്യയ്ക്ക് വെള്ളി. ഖുശ്്ബിര്‍ കൗറാണ് ഇന്ത്യയ്ക്കായി മെഡല്‍ നേടിയത്. ഒരു മണിക്കൂര്‍ 33 മിനിറ്റ് 7 സെക്കന്‍ഡ് സമയത്തിലാണ് ഖുശ്്ബിര്‍ 20 കിലോമീറ്റര്‍ ഫിനിഷ് ചെയ്തത്. ചൈനയുടെ ലു ക്‌സിയൂച്ചി സ്വര്‍ണം നേടി. സമയം ഒരു മണിക്കൂര്‍ 31 മിനിറ്റ് 6 സെക്കന്റ്. രണ്ടു മിനിറ്റ് ഒരു സെക്കന്‍ഡ് സമയത്തിന്റെ വ്യത്യാസത്തിലാണ് ഇന്ത്യയ്ക്ക് സ്വര്‍ണം നഷ്ടമായത്. ദക്ഷിണകൊറിയന്‍ താരത്തിനാണ് വെങ്കലം.

അതേസമയം, 20 കിലോമീറ്റര്‍ നടത്തത്തില്‍ ഇന്ത്യന്‍ മെഡല്‍ പ്രതീക്ഷയായിരുന്ന മലയാളി താരം കെ.ടി. ഇര്‍ഫാന്‍ നിരാശപ്പെടുത്തി. 20കിലോമീറ്റര്‍ നടത്തത്തില്‍ കെ.ടി. ഇര്‍ഫാന് അഞ്ചാം സ്ഥാനത്തെ ഫിനിഷ് ചെയ്യാനായുള്ളു. ഒരു മണിക്കൂര്‍ 28 മിനിറ്റ് 18 സെക്കന്റ് സമയത്തിലാണ് ഇര്‍ഫാന്‍ ഫിനിഷ് ചെയ്തത്. ഒരു മണിക്കൂര്‍ 19 മിനിറ്റ് 45 സെക്കന്റില്‍ ഫിനിഷ് ചെയ്ത ചൈനയുടെ ഴെന്‍ വാങ് സ്വര്‍ണം നേടി. ഒരു മണിക്കൂര്‍ 20 മിനിറ്റ് 44 സെക്കന്റില്‍, ഇരുപത് കിലോമീറ്റര്‍ നടന്നെത്തിയ ജപ്പാന്റെ യാസുകെ സുസുക്കിയ്ക്കാണ് വെള്ളി.
    
</TEXT>
</DOC>