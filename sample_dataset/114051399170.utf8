<DOC>
<DOCNO>114051399170.utf8</DOCNO>
<TEXT>


           വൈസ് ചാന്‍സലറുടേത് രാഷ്ട്രീയ നിയമനമല്ലെന്ന് കെ.എം മാണി     

Tuesday 13 May 2014 12:34 pm IST

തിരുവനന്തപുരം: എം.ജി സര്‍വകലാശാല വൈസ് ചാന്‍സലറുടേത് രാഷ്ട്രീയ നിയമനമല്ലെന്ന് കേരള കോണ്‍ഗ്രസ് (എം) ചെയര്‍മാനും മന്ത്രിയുമായ കെ.എം മാണി. പുതിയ വൈസ് ചാന്‍സലറെ ചര്‍ച്ച ചെയ്ത് തീരുമാനിക്കുമെന്നും അദ്ദേഹം പറഞ്ഞു.

യോഗ്യതയുടെ അടിസ്ഥാനത്തിലായിരിക്കും വി.സിയെ നിയമിക്കുക. സര്‍ക്കാര്‍ തലത്തിലുള്ള ചര്‍ച്ചയിലൂടെ യോഗ്യതയുള്ളവരെ കണ്ടെത്തും. ബയോഡാറ്റയില്‍ തെറ്റായ വിവരങ്ങള്‍ നല്‍കിയതിന് കഴിഞ്ഞ ദിവസം എം.ജി വി.സി ജോര്‍ജിനെ ഗവര്‍ണര്‍ പുറത്താക്കിയിരുന്നു. ജോര്‍ജിനെ പുറത്താക്കണമെന്ന് ആറ് മാസം മുന്‍പേ മുഖ്യമന്ത്രിയും ഗവര്‍ണറോട് ആവശ്യപ്പെട്ടിരുന്നു.

കേരള ചരിത്രത്തില്‍ ആദ്യമായാണ് ഒരു വി.സിയെ ഗവര്‍ണര്‍ പുറത്താക്കുന്നത്.
    
</TEXT>
</DOC>