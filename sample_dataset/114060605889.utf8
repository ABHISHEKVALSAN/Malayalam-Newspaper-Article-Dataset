<DOC>
<DOCNO>114060605889.utf8</DOCNO>
<TEXT>


           തെക്കന്‍, മധ്യ കേരളത്തില്‍ പെട്രോള്‍ ക്ഷാമം    

Friday 6 June 2014 10:10 pm IST

        കൊച്ചി: ഇരുമ്പനത്തെ ഐഒസി പ്ലാന്റില്‍ നിന്നുള്ള വിതരണം നിര്‍ത്തിവച്ചതിനെത്തുടര്‍ന്ന്‌ തെക്കന്‍,മധ്യകേരളത്തില്‍ കടുത്ത പെട്രോള്‍ ക്ഷാമം. പാനിപ്പട്ട്‌, മധുര പ്ലാന്റുകളില്‍ നിന്നുള്ള പെട്രോള്‍ വരവ്‌ നിലച്ചതാണ്‌ ഇരുമ്പനം പ്ലാന്‍റിനെ ബാധിച്ചത്‌. പുറമേ കൊച്ചിന്‍ റിഫൈനറിയില്‍ നിന്നും ലഭിക്കുന്ന പെട്രോളിെ‍ന്‍റ അളവു കുറഞ്ഞതും പ്രശ്നമായി. ഇന്നലെ ഉച്ച മുതല്‍ പലയിടങ്ങളിലും പെട്രോളിന്‌ കടുത്ത ക്ഷാമമാണ്‌ അനുഭവപ്പെട്ടത്‌.ബദല്‍ സംവിധാനമായില്ലെങ്കില്‍ ഇന്ന്‌ മിക്കയിടങ്ങളിലും പെട്രോള്‍ വിതരണം പൂര്‍ണ്ണമായും നിലയ്ക്കും.
    
</TEXT>
</DOC>