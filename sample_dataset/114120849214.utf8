<DOC>
<DOCNO>114120849214.utf8</DOCNO>
<TEXT>


           ക്ഷേത്രത്തിന് മുന്നില്‍ പോലീസിന്റെ ഹെല്‍മറ്റ് വേട്ട; പ്രതിഷേധമുയരുന്നു    

Monday 8 December 2014 5:19 pm IST

        ഹരിപ്പാട്: നഗരത്തില്‍ പോലീസിന്റെ ഹെല്‍മെറ്റ് വേട്ടയില്‍ ഭക്തര്‍ക്ക് പ്രതിഷേധം. സുബ്രഹ്മണ്യ സ്വാമിക്ഷേത്രത്തിന്റെ കിഴക്ക് ടൗണ്‍ഹാള്‍ ജങ്ഷനില്‍ തിരക്കേറിയ സമയത്ത് ജിപ്പിലെത്തുന്ന പോലീസ് സംഘം ഹെല്‍മെറ്റ് പരിശോധനയുടെ പേരില്‍ ഇരുചക്ര വാഹനത്തില്‍ എത്തുന്ന ഭക്തരെ തടഞ്ഞുനിര്‍ത്തി ബുന്ധിമുട്ടിക്കുന്നതായി ആരോപണം ഉയരുന്നു. ശബരിമല, കാവടി വൃതം എടുത്തിട്ടുള്ള ഭക്തരാണ് വൈകിട്ട് ക്ഷേത്രത്തില്‍ എത്തുന്നത്. എന്നാല്‍ ഇരുചക്രവാഹനങ്ങളില്‍ മൂന്നുപേര്‍ കയറി ദേശീയപാതയിലൂടെ അപകടക്കെണിയോരുക്കുന്ന തരത്തില്‍ സഞ്ചരിക്കുന്നവരെ പരിശോധന നടത്തുന്നുമില്ല. ഇത് മേഖലയില്‍ അപകടങ്ങളുടെ എണ്ണം ഗണ്യമായി വര്‍ദ്ധിച്ചിട്ടുണ്ട്. ആഭ്യന്തര മന്ത്രിയുടെ ക്യാമ്പ് ഓഫീസിന് 300 മീറ്റര്‍ ചുറ്റളവിലാണ് ഭക്തരെ പീഡിപ്പിക്കുന്ന ഹെല്‍മേറ്റ് പരിശോധന. ഇത് മന്ത്രിയുടെ ശ്രദ്ധയില്‍പ്പെടുത്തുമെന്ന് ഭക്തര്‍ പറഞ്ഞു.
    
</TEXT>
</DOC>