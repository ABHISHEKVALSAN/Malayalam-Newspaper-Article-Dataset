<DOC>
<DOCNO>114040489227.utf8</DOCNO>
<TEXT>


           ബിജെപി അധികാരത്തിലെത്താന്‍ 90% പേരും ആഗ്രഹിക്കുന്നു: സീ ന്യൂസ്‌ സര്‍വ്വെ    

Friday 4 April 2014 10:34 pm IST

ന്യൂദല്‍ഹി: രാജ്യത്തെങ്ങും തെരഞ്ഞെടുപ്പ്‌ പ്രചാരണം കൊടുമ്പിരി കൊണ്ടിരിക്കുന്ന അവസരത്തില്‍ ബിജെപി നേതൃത്വം നല്‍ക്കുന്ന എന്‍ഡിഎ സഖ്യത്തിന്‌ വമ്പന്‍ മുന്‍തൂക്കം പ്രവചിച്ച്‌ സീ ന്യൂസിന്റെ സര്‍വേ ഫലം പുറത്ത്‌ വന്നു. രാജ്യത്തെ 90 ശതമാനം വരുന്ന ജനങ്ങളും എന്‍ഡിഎ അധികാരത്തില്‍ തിരിച്ചെത്തണമെന്നാണ്‌ ആഗ്രഹിക്കുന്നത്‌. ഭൂരിഭാഗം വോട്ടര്‍മാരും എന്‍ഡിഎ സര്‍ക്കാര്‍ വരുമെന്ന്‌ വിശ്വാസിക്കുന്നവരുമാണ്‌.
എട്ട്‌ ശതമാനം പേര്‍ കോണ്‍ഗ്രസിന്റെ നേതൃത്വത്തിലുള്ള യുപിഎ സര്‍ക്കാര്‍ അധികാരത്തില്‍ വരണമെന്ന്‌ അനുകൂലമായി അഭിപ്രായം പ്രകടിപ്പിച്ചപ്പോള്‍ രണ്ട്‌ ശതമാനം ആളുകള്‍ മൂന്നാം മുന്നണി വിജയം കൈവരിക്കുമെന്നാണ്‌ രേഖപ്പെടുത്തിയത്‌. 'സീ ന്യൂസ്‌ എബി മേരി ബാരി പോളാണ്‌ സര്‍വ്വെ സംഘടിപ്പിച്ചത്‌. എസ്‌എംഎസ്‌, ഓണ്‍ലൈന്‍ വോട്ടിംങ്ങ്‌ തുടങ്ങിയ മാധ്യമങ്ങള്‍ വഴിയാണ്‌ ജനങ്ങളുടെ അഭിപ്രായം സ്വരൂപിച്ചത്‌.
    
</TEXT>
</DOC>