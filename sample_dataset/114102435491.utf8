<DOC>
<DOCNO>114102435491.utf8</DOCNO>
<TEXT>


           ബാലാമണിയമ്മ പുരസ്‌കാരം എംടിയ്ക്ക്    

Friday 24 October 2014 11:17 pm IST

        കൊച്ചി: അന്താരാഷ്ട്ര പുസ്തകോല്‍സവസമിതിയുടെ ഈവര്‍ഷത്തെ ബാലാമണിയമ്മ പുരസ്‌കാരം എം.ടി. വാസുദേവന്‍നായര്‍ക്ക്. ഡോ. എം. ലീലാവതി, കെ.എല്‍. മോഹനവര്‍മ്മ, പ്രൊഫ. എം. തോമസ്മാത്യു, അഡ്വ. എം. ശശിശങ്കര്‍ എന്നിവരടങ്ങുന്ന സമിതിയാണ് പുരസ്‌കാരം നിര്‍ണയിച്ചത്. 25000രൂപയും പ്രശസ്തിപത്രവും അടങ്ങുന്ന പുരസ്‌കാരം നവംബര്‍ 30 ന് വൈകിട്ട് 6 ന് അന്താരാഷ്ട്ര പുസ്തകോത്‌സവ വേദിയില്‍വച്ച് സമ്മാനിക്കും. പത്രസമ്മേളനത്തില്‍ കെ.എല്‍. മോഹനവര്‍മ്മ, ഇ.എന്‍. നന്ദകുമാര്‍, ബി. പ്രകാശ്ബാബു, ഇ.എം. ഹരിദാസ് എന്നിവര്‍ പങ്കെടുത്തു.
    
</TEXT>
</DOC>