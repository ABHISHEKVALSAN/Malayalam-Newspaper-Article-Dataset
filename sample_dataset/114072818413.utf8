<DOC>
<DOCNO>114072818413.utf8</DOCNO>
<TEXT>


           പ്‌ളസ് ടു അനുവദിക്കാന്‍ ആരും ചായ പോലും നല്‍കിയിട്ടില്ല : വെള്ളാപ്പള്ളി    

Monday 28 July 2014 3:00 pm IST

ആലപ്പുഴ: പ്‌ളസ് ടു വിഷയത്തില്‍ എംഇഎസിനെതിരെ എസ്എന്‍ഡിപി ജനറല്‍ സെക്രട്ടറി വെളളാപ്പളളി നടേശന്‍ രംഗത്ത്. പ്‌ളസ് ടു അനുവദിക്കാന്‍ ആരും സര്‍ക്കാരിന് ചായ പോലും നല്‍കിയിട്ടില്ലെന്നും എല്‍ഡിഎഫ് ഭരണകാലത്ത് അനുവദിച്ച പ്‌ളസ് ടു സ്‌കൂളുകളെ കുറിച്ച് അന്വേഷിക്കണമെന്നും അദ്ദേഹം ആവശ്യപ്പെട്ടു. 

നേരത്തെ എംഇഎസ് പ്രസിഡന്റ് ഫസല്‍ ഗഫൂര്‍ പ്‌ളസ് ടു അനുവദിക്കാന്‍ ഒരു സംഘം മാനേജര്‍മാര്‍ തന്നോട് കോഴ ചോദിച്ചെന്നും താന്‍ ഇക്കാര്യം മുസ്ലിം ലീഗ് സെക്രട്ടറി കെപിഎ മജീദിനെ അറിച്ചെന്നും പറഞ്ഞിരുന്നു. തുടര്‍ന്ന് പ്‌ളസ് ടു അനുവദിച്ചതിലെ ക്രമക്കേടുകളെ കുറിച്ച് മുഖ്യമന്ത്രിക്ക് അദ്ദേഹം പരാതി നല്‍കുകയും ചെയ്തു.  
    
</TEXT>
</DOC>