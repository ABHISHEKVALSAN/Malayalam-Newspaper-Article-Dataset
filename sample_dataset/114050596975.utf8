<DOC>
<DOCNO>114050596975.utf8</DOCNO>
<TEXT>


           അബ്ദുള്ളക്കുട്ടിക്കെതിരായ ലൈംഗികാരോപണം: സരിത ഇന്നും മൊഴി നല്‍കില്ല    

Monday 5 May 2014 1:57 pm IST

തിരുവനന്തപുരം: പി. അബ്ദുള്ളക്കുട്ടി എംഎല്‍എയ്്്‌ക്കെതിരെ നല്‍കിയിരിക്കുന്ന ലൈംഗികാരോപണക്കേസില്‍ സരിത എസ്. നായര്‍ ഇന്നും മൊഴി നല്‍കില്ല. കോഴിക്കോട് കോടതിയില്‍ നിന്നും വാറണ്ടുള്ളതിനാലാണ് മൊഴിനല്‍കാന്‍ എത്താത്തതെന്ന് സരിത അറിയിച്ചു.

അബ്ദുള്ളക്കുട്ടിക്കെതിരായ കേസില്‍ ഇന്ന് നേരിട്ടെത്തി മൊഴി നല്‍കണമെന്ന് സരിതയോട് തിരുവനന്തപുരം കോടതി ആവശ്യപ്പെട്ടിരുന്നു. കഴിഞ്ഞ ദിവസം കോടതിയില്‍ എത്തിയ സരിത മജിസ്‌ട്രേറ്റ് അവധിയായതിനാല്‍ മടങ്ങിപ്പോവുകയായിരുന്നു. അതുകൊണ്ടാണ് ഇന്ന് മൊഴി നല്‍കാന്‍ എത്തണമെന്ന് കോടതി നിര്‍ദേശിച്ചത്.

അബ്ദുള്ളക്കുട്ടി തിരുവനന്തപുരത്തെ മസ്‌കറ്റ് ഹോട്ടലില്‍ വെച്ച് ലൈംഗികമായി പീഡിപ്പിച്ചുവെന്നും ഫോണില്‍ വിളിച്ച് നിരന്തരം ശല്യപ്പെടുത്തിയെന്നുമാണ് സരിത പരാതി നല്‍കിയിരുന്നത്.
    
</TEXT>
</DOC>