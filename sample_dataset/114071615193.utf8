<DOC>
<DOCNO>114071615193.utf8</DOCNO>
<TEXT>


           സോളാര്‍: സിബിഐ അന്വേഷണത്തിന് വിഎസിന്റെ ഹര്‍ജി    

Wednesday 16 July 2014 11:18 pm IST

        കൊച്ചി: സോളാര്‍ തട്ടിപ്പ് കേസുകള്‍ ഒത്ത് തീര്‍പ്പാക്കുന്ന സാമ്പത്തിക സ്രോതസ് സിബിഐ അന്വേഷിക്കണമെന്ന് ആവശ്യപ്പെട്ട് വി.എസ്. അച്യുതാനന്ദന്‍ സമര്‍പ്പിച്ച പൊതുതാല്‍പര്യ ഹര്‍ജി ഹൈക്കോടതി ആഗസ്റ്റ് ആദ്യവാരത്തിലേക്ക് മാറ്റി. ചീഫ് ജസ്റ്റീസ് മഞ്ജുള ചെല്ലൂര്‍, ജസ്റ്റീസ് പി. ആര്‍. രാമചന്ദ്രമേനോന്‍ എന്നിവരടങ്ങിയ ഡിവിഷവന്‍ ബെഞ്ചാണ് ഹര്‍ജി പരിഗണിച്ചത്. 
സോളാര്‍ തട്ടിപ്പ് കേസ് പ്രതികളായ സരിതയും ബിജുവും പണം ധൂര്‍ത്തടിച്ച് കളഞ്ഞു. ഇപ്പോള്‍ തട്ടിപ്പ് കേസുകളിലും വാദികള്‍ക്ക് പണം നല്‍കി കേസുകള്‍ രാജിയാക്കുന്നു. ഇതിനായുള്ള പണത്തിന്റെ സ്രോതസ്സ് കണ്ടെത്തണമെന്നാണ് ഹര്‍ജിയില്‍ ആവശ്യപ്പെടുന്നത്.
    
</TEXT>
</DOC>