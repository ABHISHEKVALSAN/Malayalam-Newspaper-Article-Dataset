<DOC>
<DOCNO>114052202004.utf8</DOCNO>
<TEXT>


           മാംഗോ ഫെസ്റ്റിവല്‍ തുടങ്ങി    

Thursday 22 May 2014 10:25 pm IST

        കൊച്ചി: കേരളത്തിനകത്തും പുറത്തുമുള്ള അന്‍പതിലേറെ വ്യത്യസ്ഥ തരത്തിലുള്ള മാമ്പഴങ്ങളുടെ പ്രദര്‍ശന വിപണന മേള മറൈന്‍ ്ര‍െഡെവ്‌ ഹെലിപ്പാഡ്‌ ഗ്ര്ണ്ടില്‍ ഹൈബി ഈഡന്‍ എം.എല്‍.എ ഉത്ഘാടനം ചെയ്തു. 
മല്‍ഗോവ, തോട്ടാപൂരി, ബംഗനപള്ളി, നീലം, അല്‍ഫൊന്‍സ, കല്ലുകട്ടി തുടങ്ങിയ പരിചിത ഇനങ്ങള്‍ക്ക്‌ പുറമേ കേസര്‍, റുമാനി, ബോംബെ ഗ്രീന്‍, ഹിമസാഗര്‍, രാജാപുരി, ബദാമി, ഹിമയുദ്ധീന്‍, ഒലോര്‍, സഫെധ, രാസ്പുനിയ, മല്ലിക, ഹിമായത്ത്‌, അമരപാലി, ചക്കരക്കുട്ടി, പൂരി, സിന്ധൂരി, നൗരാസ്‌, സുവര്‍ണ്ണരേഖ തുടങ്ങി 50 ലേറെ വ്യത്യസ്ഥ തരം മാമ്പഴങ്ങളാണ്‌ പ്രദര്‍ശനത്തിനുള്ളത്‌.
മാമ്പഴ പായസം, മാമ്പഴ ബജി, മാമ്പഴ ജ്യോൂസ്‌ തുടങ്ങി മാമ്പഴ വിഭവങ്ങള്‍ മാത്രമുള്ള ഫുഡ്‌ കോര്‍ട്ടാണ്‌ പ്രദര്‍ശനത്തിന്റെ മുഖ്യ ആകര്‍ഷണം. മലയാളികള്‍ക്ക്‌ പരിചിതമല്ലാത്ത ഒട്ടേറെ മാമ്പഴ വിഭവങ്ങള്‍ മേളയിലുണ്ട്‌. കേരളത്തിനകത്തും പുറത്തും വിളഞ്ഞ മാമ്പഴങ്ങള്‍ പ്രകൃതിദത്തമായ രീതിയില്‍ പുഴുപ്പിച്ചാണ്‌ മേളയില്‍ പ്രദര്‍ശിപ്പിക്കുന്നത്‌.
പതിവ്‌ മേളകളില്‍ നിന്ന്‌ വ്യത്യസ്ഥമായി സ്റ്റാളുകള്‍ക്ക്‌ പകരം തുറസ്സായിട്ടാണ്‌ മാമ്പഴങ്ങള്‍ പ്രദര്‍ശിപ്പിക്കുന്നത്‌. കുറഞ്ഞ വിലക്ക്‌ മാമ്പഴങ്ങള്‍ വാങ്ങാനുള്ള അവസരവും മേള സന്ദര്‍ശിക്കാനെത്തുന്നവര്‍ക്ക്‌ ഉണ്ട്‌. 
മുതിര്‍ന്നവര്‍ക്ക്‌ 30 രൂപയും കുട്ടികള്‍ക്ക്‌ 20 രൂപയുമാണ്‌ പ്രവേശന ഫീസ്‌. ദിവസേന വൈകിട്ട്‌ കലാപരിപാടികളും നടക്കും. സ്റ്റാര്‍ എന്റര്‍റ്റൈന്‍മെന്റും മെട്രോ ഇവന്റ്‌ മേക്കെഴ്സുമാണ്‌ സംഘാടകര്‍.
    
</TEXT>
</DOC>