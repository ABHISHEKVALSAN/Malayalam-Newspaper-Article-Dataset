<DOC>
<DOCNO>114110237759.utf8</DOCNO>
<TEXT>


           ഭക്തജനപങ്കാളിത്തത്തോടെ ക്ഷേത്രം പുനരുദ്ധരിക്കണം: ഒ. രാജഗോപാല്‍    

Sunday 2 November 2014 10:40 pm IST

അഗ്നിബാധയേറ്റ കുമാരനല്ലൂര്‍ ദേവീക്ഷേത്രത്തില്‍ ബിജെപി ദേശീയ നേതാവ് ഒ. രാജഗോപാല്‍ സന്ദര്‍ശനം നടത്തുന്നു
കോട്ടയം: കഴിഞ്ഞദിവസം അഗ്നിക്കിരയായ കുമാരനല്ലൂര്‍ ദേവീക്ഷേത്രത്തില്‍ ബിജെപി നേതാവ് ഒ. രാജഗോപാല്‍ സന്ദര്‍ശനം നടത്തി. ക്ഷേത്രത്തിന്റെ തീപിടിച്ച ഭാഗങ്ങള്‍ നോക്കിക്കണ്ട മുന്‍ കേന്ദ്രമന്ത്രി ക്ഷേത്ര ഊരാണ്മക്കാരുമായി സാഹചര്യങ്ങള്‍ വിശദമായി ചര്‍ച്ചചെയ്തു.
ബിജെപി ജില്ലാ പ്രസിഡന്റ് ഏറ്റുമാനൂര്‍ രാധാകൃഷ്ണന്‍, സംസ്ഥാന സെക്രട്ടറി ബി. രാധാകൃഷ്ണമേനോന്‍, സംസ്ഥാന കമ്മറ്റിയംഗം പി.കെ. രവീന്ദ്രന്‍, നിയോജകമണ്ഡലം പ്രസിഡന്റ് സി.എന്‍. സുഭാഷ്, ബിനു ആര്‍. വാര്യര്‍, കൗണ്‍സിലര്‍മാരായ ജയശ്രീ പ്രസന്നകുമാര്‍, ഡി. ഹരിനാരായണന്‍, കുസുമാലയം ബാലകൃഷ്ണന്‍ തുടങ്ങിയവര്‍ രാജഗോപാലിനോടൊപ്പം ക്ഷേത്രം സന്ദര്‍ശിച്ചു.
ക്ഷേത്ര ഭാരവാഹികളായ എസ്. പരമേശ്വരന്‍ നമ്പൂതിരി, സി.എന്‍. ശങ്കരന്‍ നമ്പൂതിരി, മുരളീധരന്‍, മണിക്കുട്ടന്‍ നമ്പൂതിരി, ചൂരക്കാട്ടില്ലത്ത് ഉണ്ണി, ഉത്സവ കമ്മറ്റി കണ്‍വീനര്‍ ഡോ. രാജു വള്ളിക്കുന്നം എന്നിവര്‍ സാഹചര്യങ്ങളെക്കുറിച്ച് ബിജെപി നേതാക്കളോട് വിശദീകരിച്ചു.
ക്ഷേത്രത്തില്‍ വന്‍അഗ്നിബാധ ഉണ്ടായ സാഹചര്യത്തില്‍ ക്ഷേത്ര ഉത്സവകമ്മറ്റിയുടെ അടിയന്തിരയോഗം ചേര്‍ന്നു. ദേവിയുടെ അനു ജ്ഞ വാങ്ങിയ തിരുവുത്സവ പരിപാടികള്‍ ഭേദഗതികള്‍ കൂടാതെ നടത്തണമെന്ന ക്ഷേത്രം തന്ത്രി കടിയക്കോല്‍ ഇല്ലത്ത് കൃഷ്ണന്‍ നമ്പൂതിരിയുടെ നിര്‍ദ്ദേശം യോഗം അംഗീകരിച്ചു. ഊരാണ്മയോഗം ഭാരവാഹികളുടെ തിരുവുത്സവ കമ്മറ്റി ഭാരവാഹികളും യോഗത്തില്‍ പങ്കെടുത്തു.

</TEXT>
</DOC>