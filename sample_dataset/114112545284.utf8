<DOC>
<DOCNO>114112545284.utf8</DOCNO>
<TEXT>


           സത്യപ്രകാശം  വൈദിക ശില്‍പ്പശാല    

Tuesday 25 November 2014 10:29 pm IST

        പാലക്കാട് : ആര്യസമാജത്തിന്റെ നേതൃത്വത്തില്‍ ഡിസംബര്‍ 21 മുതല്‍ 23 വരെ വെള്ളിനേഴി പണ്ഡിറ്റ് ലേഖ്‌റാം ആര്‍ഷഗുരുകുലത്തില്‍ വെച്ച് പഠന ശിബിരം നടത്തും.

സത്യപ്രകാശം എന്ന പേരിട്ടിരിക്കുന്ന ഈ ശിബിരത്തില്‍ ഈശ്വരന്‍, ജീവാത്മ പരമാത്മ ബന്ധം, പുനര്‍ജന്മസിദ്ധാന്തം എന്നിവയുടെ വൈദിക കാഴ്ചപ്പാട് വ്യക്തമാക്കുകയും ഇന്ന് സമൂഹത്തില്‍ കാണുന്ന വേദവിരുദ്ധമായ അനാചാരങ്ങള്‍, അന്ധവിശ്വാസങ്ങള്‍, മന്ത്രവാദം, ആഭിചാരക്രിയകള്‍, ഫലജ്യോതിഷം, മൃഗബലി, ജഢപൂജ എന്നിവയുടെ നിരര്‍ത്ഥകതയേക്കുറിച്ചുള്ള ബോധവല്‍കരണവും നടക്കും.

ആര്യസമാജത്തിലെ ശാസ്ത്രാര്‍ത്ഥ (മത സംവാദ വിദഗ്ദ്ധന്‍) പണ്ഡിതനായ ആചാര്യ ആര്യനരേശ് ജി യുടെ മാര്‍ഗദര്‍ശനത്തില്‍ നടക്കുന്ന ശിബിരത്തില്‍ ആര്‍ക്കും പങ്കെടുക്കാവുന്നതാണ്. താത്പര്യമുള്ളവര്‍ ഡിസംബര്‍ 10 നു മുമ്പായി പേര് രജിസ്റ്റര്‍ ചെയ്യണം. കൂടുതല്‍ വിവരങ്ങള്‍ക്ക്: 9562529095,9446017440.
    
</TEXT>
</DOC>