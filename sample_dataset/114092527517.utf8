<DOC>
<DOCNO>114092527517.utf8</DOCNO>
<TEXT>


           ഭവനനിര്‍മ്മാണ പദ്ധതി: യുഡിഎഫ് സര്‍ക്കാര്‍ മാപ്പുപറയണം: പട്ടികജാതിമോര്‍ച്ച    

Thursday 25 September 2014 3:28 pm IST

        കൊച്ചി: ഇന്ദിരാആവാസ് യോജന ഭവനനിര്‍മ്മാണ പദ്ധതിക്ക് കേന്ദ്രസര്‍ക്കാര്‍ നല്‍കിയ 125 കോടി രൂപ ചെലവഴിക്കാതിരുന്ന സംസ്ഥാനസര്‍ക്കാര്‍ പാവപെട്ട ജനവിഭാഗങ്ങളോട് മാപ്പുപറയണമെന്ന് ബിജെപി പട്ടികജാതി മോര്‍ച്ച സംസ്ഥാന പ്രസിഡന്റ് ഷാജുമോന്‍ വട്ടേക്കാട് ആവശ്യപ്പെട്ടു.

പതിമൂന്നാം ധനകാര്യ കമ്മീഷന്‍ കേരളത്തിന് ഇന്ദിര ആവാസ് യോജന ഭവനനിര്‍മ്മാണ പദ്ധതിക്ക് 254.91 കോടി രൂപ അനുവദിച്ചു. അതില്‍ 111 കോടി രൂപയും കേരളസര്‍ക്കാര്‍ ചെലവഴിച്ചിട്ടില്ല. പട്ടികജാതിക്കാരും ദാരിദ്ര്യരേഖക്ക് താഴെയുള്ളവരുമായ സാധാരണക്കാരായ ജനങ്ങള്‍ക്ക് വീട് പണിയുന്നതിനായി സഹായിക്കുന്നതിനുള്ള പദ്ധതിയാണിത്.

സംസ്ഥാനസര്‍ക്കാരിന്റെ ഗുരുതരമായ അനാസ്ഥ കാരണം വഞ്ചിക്കപ്പെട്ടത് ലക്ഷക്കണക്കിന് ഭവനരഹിതരാണ്. കേന്ദ്രപദ്ധതി നടപ്പിലാക്കാന്‍ പരാജയപ്പെട്ട സംസ്ഥാനസര്‍ക്കാര്‍ പാവപ്പെട്ട ഭവനരഹിതരോട് മാപ്പുപറയണമെന്ന് പട്ടികജാതി മോര്‍ച്ച സംസ്ഥാന പ്രസിഡന്റ് ഷാജുമോന്‍ വട്ടേക്കാട് ആവശ്യപ്പെട്ടു.
    
</TEXT>
</DOC>