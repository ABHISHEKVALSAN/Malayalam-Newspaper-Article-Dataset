<DOC>
<DOCNO>114012169981.utf8</DOCNO>
<TEXT>


           ശശിതരൂര്‍ രാജിസന്നദ്ധത അറിയിച്ചു    

Tuesday 21 January 2014 6:40 pm IST

ന്യൂദല്‍ഹി: രാജിക്കുള്ള സന്നദ്ധത ശശിതരൂര്‍ കോണ്‍ഗ്രസ്സ്‌ നേതൃത്വത്തെ അറിയിച്ചു. പാര്‍ട്ടി നിര്‍ദേശിക്കുന്ന മുറയ്ക്ക്‌ രാജി നല്‍കും.എന്നാല്‍ ഇക്കാര്യത്തില്‍ പാര്‍ട്ടി നിലപാട്‌ വ്യക്തമാക്കിയിട്ടില്ല. വിവാദങ്ങള്‍ പാര്‍ട്ടിയുടെ പ്രതിഛായയെ ബാധിക്കാതിരിക്കാനാണ്‌ തന്റെ ഈ നിലപാടെന്നും തരൂര്‍ പറഞ്ഞു. 

അതിനിടെ വക്താക്കളുടെ പട്ടികയില്‍ കോണ്‍ഗ്രസ് ശശി തരൂരിനെയും ഉള്‍പ്പെടുത്തി. കോണ്‍ഗ്രസ് ഇന്ന് പുറത്തിറക്കിയ പട്ടികയിലാണ് ശശി തരൂരുമുള്ളത്. പതിമൂന്ന് പേരടങ്ങുന്ന പട്ടികയാണ് കോണ്‍ഗ്രസ് ഇന്ന് പുറത്തിറക്കിയത്. പി. ചിദംബരം, സല്‍മാന്‍ ഖുര്‍ഷിദ്, ആനന്ദ് ശര്‍മ, ഗുലാം നബി ആസാദ്, ശോഭ ഓജ എന്നിവരും കോണ്‍ഗ്രസ് വക്താക്കളുടെ പട്ടികയിലുണ്ട്. തരൂരിന് പുറമെ പി സി ചാക്കോയും വി ടി ബല്‍റാമും വക്താക്കളുടെ പട്ടികയില്‍ ഇടം നേടിയിട്ടുണ്ട്. 

ഭാര്യ സുനന്ദ പുഷ്‌കറിന്റെ ദുരൂഹ മരണവുമായി ബന്ധപ്പെട്ട് അന്വേഷണം നടക്കുന്നതിനിടയിലാണ് തരൂര്‍ കോണ്‍ഗ്രസ് വക്താവാകുന്നത്. സുനന്ദയും തരൂരും തമ്മില്‍ പ്രശ്നങ്ങള്‍ ഉണ്ടായിരുന്നുവെന്ന്‌ സുനന്ദയുടെ ബന്ധുകള്‍ അലോക്‌ ശര്‍മ്മയ്ക്ക്‌ മൊഴി നല്‍കിയിട്ടുണ്ട്‌.

    
</TEXT>
</DOC>