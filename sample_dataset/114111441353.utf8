<DOC>
<DOCNO>114111441353.utf8</DOCNO>
<TEXT>


           ഓട്ടോറിക്ഷ ക്കാരെ പണം നല്‍കാതെ കബളിപ്പിക്കുന്നയാള്‍ പിടിയില്‍    

Friday 14 November 2014 9:34 pm IST

        മാവേലിക്കര: ഓട്ടോറിക്ഷ സ്റ്റാന്‍ഡുകളില്‍ നിന്നും ദീര്‍ഘദൂര ഓട്ടം വിളിച്ചു കൊണ്ടുപോയ ശേഷം പണം നല്‍കാതെ കബളിപ്പിക്കുന്ന ആള്‍ പിടിയില്‍. മല്ലപ്പള്ളി സ്വദേശി നെബു കോശിയെ (55)യാണ് ഡ്രൈവര്‍മാര്‍ പിടികൂടി പോലീസില്‍ ഏല്‍പ്പിച്ചത്. ഇന്ത്യന്‍ വോളിബോള്‍ താരം എന്ന് സ്വയം പരിചയപ്പെടുത്തി മാന്യമായ വസ്ത്ര ധാരണത്തിലൂടെയും വശ്യമായ സംസാരത്തിലൂടെയുമാണ് ഇയാള്‍ ഓട്ടം വിളിക്കുന്നത്. മാവേലിക്കര റസ്റ്റ് ഹൗസില്‍ നിന്നാണ് ഇയാളെ ഓട്ടോറിക്ഷ ഡ്രൈവര്‍മാര്‍ പിടികൂടുന്നത്. ജില്ലയിലെ വിവിധ സ്‌റ്റേഷനുകളില്‍ ലഭിച്ച പരാതിയുടെ അടിസ്ഥാനത്തില്‍ ഇയാള്‍ ഏഴായിരം രൂപയോളമാണ് ഡ്രൈവര്‍മാര്‍ക്ക് നല്‍കാനുള്ളത്.
    
</TEXT>
</DOC>