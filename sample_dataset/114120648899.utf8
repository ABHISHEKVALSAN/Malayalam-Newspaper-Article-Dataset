<DOC>
<DOCNO>114120648899.utf8</DOCNO>
<TEXT>


           കാറിടിച്ച് കാല്‍നട യാത്രക്കാരിക്ക് പരിക്ക്    

Saturday 6 December 2014 9:48 pm IST

        ആലപ്പുഴ: കാര്‍ അപകടത്തില്‍ യുവതിക്ക് പരിക്ക്. ഇവരെ ആശുപത്രിയില്‍ പ്രവേശിപ്പിച്ചു. അപകടത്തെ തുടര്‍ന്ന് നിര്‍ത്താതെ പോയ കാര്‍ പോലീസ് പിന്തുടര്‍ന്ന് പിടികൂടി. പുന്നപ്ര തെക്ക് പഞ്ചായത്ത് മോഹനഭവനത്തില്‍ വിനുവിന്റെ ഭാര്യ നിഥമോളെ (32)യാണ് വണ്ടാനം മെഡിക്കല്‍ കോളേജ് ആശുപത്രിയില്‍ പ്രവേശിപ്പിച്ചത്. ശനിയാഴ്ച രാവിലെ 10.30 ഓടെ ദേശീയപാതയില്‍ അറവുകാട് എച്ച്എസിന് സമീപമായിരുന്നു അപകടം. റോഡരികിലൂടെ കാല്‍നടയായി പോയ ഇവരെ ആലപ്പുഴയില്‍നിന്നും അമ്പലപ്പുഴക്ക് വരുകയായിരുന്ന കാര്‍ ഇടിച്ച ശേഷം നിര്‍ത്താതെ പോയി. തോട്ടപ്പള്ളി ഭാഗത്തു കാര്‍ ഹൈവേ പോലീസ് പിടികൂടി പുന്നപ്ര പോലീസിന് കൈമാറുകയായിരുന്നു.
    
</TEXT>
</DOC>