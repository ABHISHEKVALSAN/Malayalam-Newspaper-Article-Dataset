<DOC>
<DOCNO>114122654383.utf8</DOCNO>
<TEXT>


           കഞ്ചാവുമായി ആറു യുവാക്കള്‍ പിടിയില്‍    

Friday 26 December 2014 9:29 pm IST

മനു
ആലപ്പുഴ: കഞ്ചാവുമായി മണ്ണഞ്ചേരിയില്‍ അഞ്ചു യുവാക്കളെയും അമ്പലപ്പുഴയില്‍ ഒരാളെയും പോലീസ് പിടികൂടി. മണ്ണഞ്ചേരി പഞ്ചായത്ത് പുത്തന്‍വേലിക്കകത്ത് അനീഷ് (18) മണ്ണഞ്ചേരി പഞ്ചായത്ത് ഷമീര്‍ മന്‍സിലില്‍ ഷമീര്‍ (25) മണ്ണഞ്ചേരി പഞ്ചായത്ത് അനന്തുഭവനില്‍ അനന്തനാഥ് (18) ആര്യാട് പഞ്ചായത്തില്‍ ബര്‍സി നിവാസില്‍ ബന്‍സറിന്‍ (18) ആര്യാട് പഞ്ചായത്തില്‍ കമല്‍നാഥ്ഭവനില്‍ അഭിലാഷ്(19) എന്നിവരെയാണ് വിരിശേരി ഭാഗത്തു നിന്നും മണ്ണഞ്ചേരി എസ്‌ഐ: ഉത്തമന്റെ നേതൃത്വത്തില്‍ പിടികൂടിയത്. വണ്ടാനം മെഡിക്കല്‍ കോളേജ് ആശുപത്രിക്ക് സമീപത്ത് നിന്ന് അമ്പലപ്പുഴ വടക്ക് പഞ്ചായത്ത് മാധവമുക്കില്‍ വൃക്ഷവിലാസത്തില്‍ മനു (25)വിനെയാണ് ഡിവൈഎസ്പിയുടെ നേതൃത്വത്തിലുള്ള പ്രത്യേക സംഘം പിടികൂടിയത്. ഈയാളില്‍ നിന്ന് ഇരുപത് ഗ്രാം കഞ്ചാവ് കണ്ടെടുത്തു. ഏതാനും മാസം മുമ്പ് ആലപ്പുഴയില്‍ കെഎസ്ആര്‍ടിസി ബസിന് കല്ലെറിഞ്ഞ കേസിലെ പ്രതിയാണ് ഈയാളെന്ന് പോലീസ് അറിയിച്ചു.

</TEXT>
</DOC>