<DOC>
<DOCNO>114051499460.utf8</DOCNO>
<TEXT>


           കൂടംകുളം ആണവ നിലയത്തില്‍ പൊട്ടിത്തെറി ; 6 പേര്‍ക്ക് പൊള്ളലേറ്റു    

Wednesday 14 May 2014 2:03 pm IST

നാഗര്‍കോവില്‍: കൂടംകുളം ആണവനിലയത്തില്‍ പൊട്ടിത്തെറി. ആറ് പേര്‍ക്ക് പൊള്ളലേറ്റു. ഇവരില്‍ മൂന്നുപേരുടെ സ്ഥിതി ഗുരുതരമാണ്. ആണവ നിലയത്തിന്റെ ബോയിലര്‍ പ്ലാന്റിലാണ് പൊട്ടിത്തെറി ഉണ്ടായത്. ബോയിലറില്‍ നിന്നുള്ള തിളച്ച വെള്ളം വീണാണ് പൊള്ളലേറ്റത്. 

നിലയത്തിലെ മൂന്നു ജീവനക്കാര്‍ക്കും മറ്റു മൂന്ന് കരാര്‍ തൊഴിലാളികള്‍ക്കുമാണ് പൊള്ളലേറ്റത്. അവരെ പ്രഥമ ശുശ്രൂഷയ്ക്കു ശേഷം നാഗര്‍കോവിലിലെ ആശുപത്രിയില്‍ പ്രവേശിപ്പിച്ചു. പരിക്കേറ്റവരെ നാഗര്‍കോവിലെ  ബോയിലര്‍ പ്ലാന്റിന്റെ പെപ്പാണ് പൊട്ടിത്തെറിച്ചതെന്നാണ് ആദ്യ സൂചന. കഴിഞ്ഞാഴ്ചയാണ് കൂടംകുളം ആണവ നിലയത്തിന്റെ സുരക്ഷ പ്രശ്‌നങ്ങള്‍ പരിശോധിക്കാന്‍ പ്രത്യേക സമിതി വേണം എന്ന ആവശ്യം സുപ്രീം കോടതി തള്ളിയത്.  

അതേസമയം ആണവ നിലയത്തില്‍ പൊട്ടിത്തെറി ഉണ്ടായതായുള്ള വാര്‍ത്തകള്‍ ശരിയല്ലെന്ന് കൂടംകുളം ഡയറക്ടര്‍ ആര്‍.എസ്.സുന്ദര്‍ വാര്‍ത്താ ഏജന്‍സിയോട് പറഞ്ഞു.
    
</TEXT>
</DOC>